<?xml version="1.0" encoding="UTF-8"?>
<xml language="dz">
<file id="1">
  <head>
    <url>http://www.ted.com/talks/tshering_tobgay_this_country_isn_t_just_carbon_neutral_it_s_carbon_negative?language=dz</url>
    <pagesize>77240</pagesize>
    <dtime>Thu Apr 19 21:07:57 CEST 2018</dtime>
    <encoding>UTF-8</encoding>
    <content-type>text/html; charset=utf-8</content-type>
    <keywords>talks, Buddhism, alternative energy, beauty, big problems, climate change, democracy, ecology, economics, environment, future, global development, global issues, goal-setting, government, green, happiness, humanity, innovation, nature, pollution, sustainability, trees, world cultures</keywords>
    <speaker>ཚེ་རིང་སྟོབས་རྒྱས།</speaker>
    <talkid>2452</talkid>
    <videourl>https://download.ted.com/talks/TsheringTobgay_2016.mp4</videourl>
    <videopath>talks/TsheringTobgay_2016.mp4</videopath>
    <date>2016/02/19</date>
    <description>TED Talk Subtitles and Transcript: རྒྱ་གར་དང་རྒྱ་ནག་གི་ས་མཚམས་ཡོད་སའི་ ཧི་མ་ལ་ཡའི་ནང་ན་ལུ་ཡོད་པའི་ འབྲུག་རྒྱལ་རྒྱུད་ཀྱི་རྒྱལ་ཁབ་འདི་གིས་ དུས་གཏན་རྐྱང་ བཙོག་རླུང་བར་གནས་སྦེ་སྡོད་ནིའི་ཁས་ལེན་འབད་ཡི། ད་ལྟོའི་ཁ་གསལ་ཅན་གྱི་གསུང་བཤད་ནང་ འབྲུག་གི་བློན་ཆེན་ཚེ་རིང་སྟོབས་རྒྱལ་མཆོག་གིས་ཁོ་རའི་རྒྱལ་ཁབ་ནང་ དཔལ་འབྱོར་གོང་འཕེལ་བ་ དགའ་སྐྱིད་གཙོ་བོར་བཏོན་ནི་དང་ འཛམ་གླིང་གི་གནས་ཚད་ལྡན་པའི་ རང་བཞིན་གནས་སྟངས་ཉམས་སྲུང་གི་དམིགས་ལཱ་སྐོར་ལས་གསུངས་གནང་ཡོད།</description>
    <title>ཚེ་རིང་སྟོབས་རྒྱས།: འབྲུག་རྒྱལ་ཁབ་འདི་བཙོག་རླུང་བར་གནས་རྐྱངམ་གཅིག་མེན་པར་བཙོག་རླུང་ཚད་ལས་ཉུངམ་སྦེ་ཡོད།</title>
    <transcription>
      <seekvideo id="1">ཁྱེད་ཚུ་ག་དེམ་ཅིག་སྦེ་ མནོ་བསམ་རེ་བཏང་པ་ཅིན། ང་སྤྱིར་བཏང་གི་གོ་ལ་གྱོནམ་ཡང་མེན། ང་ནང་ན་གོ་ལ་ ག་ཅི་གྱོནམ་གི་སྐོར་ལས་ཡང་སླབ་མེན།</seekvideo>
      <seekvideo id="2">༼བགའ་སྐད།༽</seekvideo>
      <seekvideo id="3">ཨ་ནཱི་འདི་གོ་ཨིན། ངེ་གི་རྒྱལ་ཡོངས་གྱོན་ཆས་ཨིན།</seekvideo>
      <seekvideo id="4">འབྲུག་པའི་ཕོ་རྒྱ་ག་ར་གིས་དེ་སྦེ་གྱོནམ་ཨིན། ཨ་ཕི་འདི་ ང་བཅས་ཨམ་སྲུ་ཚུ་གིས་གྱོན་ཆས་ཨིན། ང་བཅས་ཨམ་སྲུ་བཟུམ་སྦེ ཕོ་རྒྱ་ཚུ་ཡང་ ཚོན་མདངས་ཆེ་བའི་ གོ་ལ་གྱོནམ་ཨིན། དེ་འབདཝ་ད་ ང་བཅས་ཀྱི་ ཨམ་སྲུ་ཚུ་བཟུམ་མེན་པར་ ང་བཅས་རྐངམ་ཕྱི་ཁར་བཏོན་ནི་ཡོད།</seekvideo>
      <seekvideo id="5">༼བགའ་སྐད།༽</seekvideo>
      <seekvideo id="6">ང་བཅས་ཀྱི་རྒྱལ་ཡོངས་གྱོན་ཆས་འདི་ གཞན་དང་མ་འདྲཝ་སྦེ་ཡོད། ངེ་གི་རྒྱལ་ཁབ་ནང་ འདི་གཅིག་རྐྱངམ་གཅིག་གིས་མ་དོ་བར་ ཨ་རྟག་དང་མ་འདྲཝ་གཞན་ཡང་ཡོད། ང་བཅས་ཀྱིས་བཙོག་རླུང་བར་གནས་སྦེ་སྡོད་ནིའི་ཁས་བླངས་འདི་ཡང་ གཞན་དང་མ་འདྲཝ་སྦེ་ཡོད། ད་རིས་ ང་གིས་སྦེ་ ང་བཅས་ཀྱིས་ བཙོག་རླུང་བར་གནས་སྦེ་སྡོད་ནིའི་ ཁས་བླངས་ཀྱི་སྐོར་ལས་སླབ་ནི་ཨིན།</seekvideo>
      <seekvideo id="7">དེ་འབདཝ་ད་ འདི་མ་སླབ་པའི་ཧེ་མ་ ང་གིས་ཁྱེད་ལུ་ དེའི་གནས་སྟངས་ཅིག་བཤད་ནི་ཨིན། ང་གིས་ཁྱེད་ལུ་སྲུང་ཅིག་གཏང་གེ།</seekvideo>
      <seekvideo id="8">འབྲུག་འདི་ ཧི་མ་ལ་ཡའི་གངས་རི་ནང་ རྒྱལ་ཁབ་ཆུང་ཀུ་ཅིག་ཨིན། ང་བཅས་ལུ་ ཤང་རི་ལ་ཟེར་ཡང་སླབ་སྟེ་ཡོད། རེ་ཅིག་ མཐའ་མཇུག་གི་ཤང་རི་ལ་ཟེར་ཡང་སླབ་མས། དེ་འབདཝ་ད་ ང་ད་ལྟོ་ར་སླབ་ད་གེ། ང་བཅས་ ཤང་རི་ལ་མེན། ངེ་གི་རྒྱལ་ཁབ་འདི་ ལྷ་ཁང་སྦོམ་ཅིག་ནང་ དགེ་སློང་ཚུ་གིས་གང་སྦེ་ ཡོད་མི་ཅིག་བཟུམ་མེན།</seekvideo>
      <seekvideo id="9">༼བགའ་སྐད།༽</seekvideo>
      <seekvideo id="10">དངོས་སུ་ལུ་འདི་ ང་བཅས་མི་རློབས་ ༧༠༠,༠༠༠ ཙམ་ཅིག་ཡོད་པའི་རྒྱལ་ཁབ་འདི་ མི་རློབས་མང་ཆེ་ཤོས་ཡོད་པའི་ འཛམ་གླིང་གི་རྒྱལ་ཁབ་རྒྱ་མི་དང་རྒྱ་ནག གཉིས་ཀྱི་བར་ན་གནས་ཏེ་སྡོད་མི་ཅིག་ཨིན། དངོས་སུ་ལུ་འདི་ ང་བཅས་འདི་ གོང་འཕེལ་མ་འགྱོ་བའི་རྒྱལ་ཁབ་ ཆུང་ཀུ་ཅིག་ འཚོ་སྐྱོང་རྩ་འགེངས་འཐབ་སྟེ་ སྡོད་མི་ཅིག་ཨིན། ཨིན་རུང་ང་བཅས་ཀྲིག་ཀྲི་ཅིག་སྦེ་ར་སྡོད་དོ། ང་བཅས་འཚོ་སྐྱོང་འཐབ་ཚུགས་དོ། མ་གཞི་གིས་འདི་ ང་བཅས་ཡར་རྒྱས་ཡང་འགྱོ་དོ། ཡར་རྒྱས་འགྱོ་དགོ་པའི་རྒྱུ་མཚན་འདི་ ང་བཅས་ར་ཚུ་གི་སྔོན་བསགས་བསོད་ནམས་ཀྱི་ཁ་རྗེ་བཟང་པོའི་སྒོ་ལས་ གཞན་དང་མ་འདྲ་བའི་མངའ་བདག་རྒྱལ་པོ་ཚུ་བྱོན་ཡོད། ང་བཅས་ཀྱི་ ཁྱད་དུ་འཕགས་པའི་མངའ་བདག་རྒྱལ་པོ་ཚུ་གིས་ རྒྱལ་ཁབ་གོང་འཕེལ་གཏང་ནིའི་དོན་ལུ་ ལྷོད་མེད་བརྩོན་ཤུགས་ཀྱི་སྒོ་ལས་ ཕྱག་ལཱ་གནང་སྟེ་ཡོདཔ་ད་འདི་ཚུ་ཡང་ དྲན་ཤེས་ཀྱི་སྒོ་ལས་དཔལ་འབྱོར་གོང་འཕེལ་དང་ མི་སྡེ་གོང་འཕེལ་འདྲ་མཉམ་བཟོ་ནི་དང་ མཐའ་སྐོར་ཡུན་བརྟན་བཞག་ནི། དེ་ལས་ ལམ་སྲོལ་ཉམས་སྲུང་འབད་ནི་ཚུ་ག་ར་ གཞུང་སྐྱོང་ལེགས་ལྡན་གྱི་ སྒྲིག་བཀོད་དང་འཁྲིལ་ མཛད་གནང་ནུག ང་བཅས་ཀྱི་ ཐབས་ལམ་ཧྲིལ་བུམ་གྱི་ཐོག་ལས་ གནང་བའི་གོང་འཕེལ་ལུ་ རྒྱལ་ཡོངས་དགའ་སྐྱིད་སྤེལ་འཛོམས་ཟེར་སླབ་ཨིན། དེ་བསྒང་ སྤྱི་ལོ་༡༩༧༠ གི་ལོ་གྲངས་ནང་</seekvideo>
      <seekvideo id="11">མི་དབང་འབྲུག་རྒྱལ་བཞི་པ་མཆོག་གིས་ གསལ་བསྒྲགས་ཡོངས་བསྒྲགས་ཅན་ཅིག་ གནང་མིའི་ནང་ འབྲུག་ལུ་རྒྱལ་ཡོངས་ཐོན་སྐྱེད་ཡོངས་བསྡོམས་བ་འདི་ རྒྱལ་ཡོངས་དགའ་སྐྱིད་དཔལ་འཛོམས་འདི་ གནམ་མེད་ས་མེད་ཁག་ཆེ་ཟེར་གསུངས་གནང་ཡོད།</seekvideo>
      <seekvideo id="12">༼ཐལ་རྩེད་བརྡུངས།༽</seekvideo>
      <seekvideo id="13">དུས་འདི་ལས་འགོ་བཙུགས་ཏེ་ འབྲུག་གི་གོང་འཕེལ་ལས་སྣ་ག་ར་ རྒྱལ་ཡོངས་དགའ་སྐྱིད་དཔལ་འཛོམས་དང་མཐུནམ་སྦེ་གནང་མི་འདི་ ང་བཅས་ཀྱི་མི་སེར་ཚུ་གི་དགའ་སྐྱིད་དང་བདེ་སྐྱིད་ ཡར་དྲག་གཏང་ནི་གི་ འགོ་ཐོག་འཆར་སྣང་ཨིན་པས།</seekvideo>
      <seekvideo id="14">དེ་འབདཝ་ད་ ཁ་ལས་སླབ་དོ་བཟུམ་ འཇམ་ཏོང་ཏོ་མིན་འདུག དེ་ཡང་ གཙོ་བོ་ར་མི་ངོམ་རང་བཟུམ་ཅིག་འཛམ་གླིང་ནང་གི་ དཔལ་འབྱོར་ཆུང་ཤོས་ཅིག་ནང་སྡོདཔ་ད་ཧ་གོ་བས། ང་བཅས་ཀྱི་ནང་འཁོད་ཐོན་སྐྱེད་ཡོངས་བསྡོམས་འདི་ ཌོ་ལར་དུང་ཕྱུར་གཉིས་ཡང་མེདཔ་ཨིན། ང་གིས་བལྟ་བ་ཅིན་ ནཱ་ལུ་ཡོད་པའི་མི་ངོམ་ཁྱེད་ལ་ལུ་ཅིག་འདི་ ངེ་གི་རྒྱལ་ཁབ་ཀྱི་དཔལ་འབྱོར་ཡོངས་བསྡོམས་བ་འདི་</seekvideo>
      <seekvideo id="15">༼བགའ་སྐད།༽</seekvideo>
      <seekvideo id="16">ཁྱེད་ཀྱི་རྒྱུ་ནོར་འདི་ མང་དོ་ཡོདཔ་འོང།</seekvideo>
      <seekvideo id="17">ང་བཅས་ཀྱི་དཔལ་འབྱོར་འདི་ ཆུང་ཀུ་ཅིག་ལས་མེད་རུང་ ཡིད་ཆེས་སི་སི་འབྱུང་ས་ཅིག་ཨིནམ་དང་ དེ་ཡང་ ཤེས་རིག་འདི་ རིན་མེད་སྟོང་པ་སྦེ་བྱིན་ཡོད། མི་སེར་ག་ར་ལུ་སློབ་གྲྭའི་ནང་ཤེས་ཡོན་འདི་ སྟོང་པར་བྱིན་ནི་སྦེ་ཁས་ལེན་འབད་ཡོདཔ་དང་ དེ་ལས་ ལཱ་རྩ་འགེངས་འབད་མི་ཚུ་ལུ་ མཐོ་རིམ་ཤེས་ཡོན་ཡང་ སྟོང་པར་བྱིན་ཡོད། གསོ་བའི་ཞབས་ཏོག་འདི་ཡང་ སྟོང་པ་སྦེ་བྱིན་ཡོད། གསོ་བའི་གྲོས་སྟོན་ སྨན་བཅོས་དང་ སྨན་ཚུ་ ག་ར་རྒྱལ་ཁམས་ཀྱིས་གནང་སྟེ་ཡོད། ང་བཅས་ཀྱི་ཞབས་ཏོག་ཚུ་ འཛིན་སྐྱོང་འབད་ཚུགས་པའི་རྒྱུ་མཚན་འདི་ ང་བཅས་ཀྱི་རྒྱུ་ཆས་ཚུ་ག་དེ་གཟབ་གཟབ་སྦེ་ལག་ལེན་འཐབ་ མ་ཚད་ ང་བཅས་ཚུ་བརྩི་མཐོང་ཡོད་པའི་གོང་འཕེལ་ལུ་དམིགས་པའི་ དགའ་སྐྱིད་དཔལ་འཛོམས་འདི་ལུ་ ཚུལ་མཐུན་སྒོ་ལས་གནས་ཏེ་སྡོདཔ་ཨིན། ་ ང་བཅས་ཀྱི་དཔལ་འབྱོར་འདི་ཆུང་ཀུ་ཡོདཔ་དང་ འདི་སྒྲིང་སྒྲི་བཟོ་དགོཔ་ཡོད། དཔལ་འབྱོར་གོང་འཕེལ་གཏང་ནི་འདི་ཁག་ཆེ་བས། ཨིན་རུང་ དཔལ་འབྱོར་གོང་འཕེལ་འགྱོ་ལུགས་འདི་གིས་ ང་བཅས་ལུ་ཡོད་པའི་ གཞན་དང་མ་འདྲ་བའི་ལམ་སྲོལ་ ཡང་ན་ རང་བཞིན་གནས་སྟངས་འདི་ སྣང་མེད་བསྐྱུར་བཞག་ཐོག་ལས་གཏང་ནི་མི་འོང།</seekvideo>
      <seekvideo id="18">ད་རེས་ ང་བཅས་ཀྱི་ལམ་སྲོལ་འདི་ དར་ཁྱབ་འགྱོ་དོ། ང་བཅས་འཕྲོ་མཐུད་དེ་ར་ ང་བཅས་ཀྱི་ རིག་རྩལ་དང་ བཟོ་བཀོད་ གཞེས་སྒོ་དང་ དགའ་སྟོན་ དགེ་སློང་དང་ དགོན་སྡེ་ཚུ་གོང་ལུ་བཀུརཝ་ཨིན། དེ་དང་གཅིག་ཁར་ ང་བཅས་ཀྱི་ རྒྱལ་ཡོངས་གྱོན་ཆས་ལུ་ཡང་ གུས་བཀུར་ཡོད། དེ་འབདཝ་ལས་ ང་དཔའ་ཉམས་ཀྱི་སྒོ་ལས་ ང་རའི་གོ་གྱོན་དོ། ད་ཁྱེད་ལུ་ དགོད་བྲོ་ཅིག་ཞུ་གེ། ཁྱེད་ཀྱིས་ ད་ལྟོ་འཛམ་གླིང་གི་ ཧེམ་ཅུ་སྦོམ་ཤོས་འདི་བལྟ་བའི་བསྒང་ཡོད།</seekvideo>
      <seekvideo id="19">༼བགའ་སྐད།༽</seekvideo>
      <seekvideo id="20">ཨ་ནཱ་ལས་འགོ་བཙུགས་ཏེ་ རྒྱབ་ལས་སྦེ་འགྱོ་སྟེ་ ཨ་ནཱ་ ནང་ན་ལས་འཐོནམ་ཨིན། ཧེམ་ཅུ་འདི་ནང་ རང་ལུ་དགོ་པའི་ཅ་ཆས་མ་འདྲཝ་ག་ར་བཙུགས་བཏུབ། འགྲུལ་འཕྲིན་དང་ དངུལ་ཁུག གློག་རིག་ཆུང་བ། ཡིག་སྣོད། དེ་ལས་ དཔེ་དེབ་ཚུ།</seekvideo>
      <seekvideo id="21">༼བགའ་སྐད།༽</seekvideo>
      <seekvideo id="22">༼ཐལ་རྩེད་བརྡུངས།༽</seekvideo>
      <seekvideo id="23">སྐབས་སྐབས་ལུ་ རིན་ཐང་ཆེ་བའི་དོ་ཡང་བཙུགསཔ་ཨིན།</seekvideo>
      <seekvideo id="24">དེ་འབདཝ་ལས་ ང་བཅས་ལམ་སྲོལ་དང་ དེ་བཟུམ་སྦེ་ར་ རང་བཞིན་གནས་སྟངས་ཡང་ དར་ཏེ་ཡོད། ངེ་གི་རྒྱལ་ཁབ་ཀྱི་སའི་རྒྱ་ཆ་ ༧༢ འདི་ ནགས་ཚལ་སྦེ་ཡོད། ང་བཅས་རའི་རྩ་ཁྲིམས་ཆེན་མོ་ལྟར་འབད་བ་ཅིན་ འབྲུག་པའི་ས་ཆ་ཡོངས་བསྡོམས་ལས་ ཉུང་མཐའ་ལུ་བརྒྱ་ཆ་ ༦༠ ཐམ་པ་འདི་ གཏན་རྐྱང་ནགས་ཚལ་སྦེ་བཞག་དགོཔ་ཨིན།</seekvideo>
      <seekvideo id="25">༼ཐལ་རྩེད་བརྡུངས།༽</seekvideo>
      <seekvideo id="26">ང་བཅས་ཀྱི་རྩ་ཁྲིམས་ཆེན་མོ་ ཨ་ནཱི་རྩ་ཁྲིམས་ཆེན་མོ་གིས་ ང་བཅས་ལུ་ནགས་ཚལ་བཞག་དགོཔ་སྦེ་བཀོད་ཡོད། འདི་དང་འབྲེལ་ ང་བཅས་རའི་མངའ་བདག་རྒྱལཔོ་མཆོག་གིས་ རྩ་ཁྲིམས་ཆེན་མོ་འདི་ལག་ལེན་འཐབ་ཐོག་ལས་ དམངས་གཙོའི་ལམ་ལུགས་ ལག་ལེན་འཐབ་དགོཔ་སྦེ་བཟོ་ཡོད། ཁྱེད་ཀྱིས་ཤེས་དོ་འོང་ ང་བཅས་མི་སེར་ཚུ་ལུ་ དམངས་གཙོའི་ལམ་ལུགས་དགོཔ་མེད། ང་བཅས་ཀྱིས་འདི་ དགོཔ་སྦེ་ཡང་མ་ཞུཝ་མ་ཚད་ དགོས་འདོད་ ཡང་མ་བསྐྱེད་པའི་གུ་ ངེས་པར་དུ་ དགོཔ་སྦེ་བརྩོན་ཤུགས་ཡང་མ་བསྐྱེད། ཨིན་རུང་ ང་བཅས་ཀྱི་ མངའ་བདག་རྒྱལཔོ་མཆོག་གིས་ དམངས་གཙོའི་ལམ་ལུགས་འདི་ ངེས་པར་དགོཔ་སྦེ་སྤྲོད་གནངམ་མ་ཚད་ རྩ་ཁྲིམས་ཆེན་མོའི་ནང་ཡང་འཁོད་དགོཔ་སྦེ་ཨུ་ཚུགས་བསྐྱེད་ཅི། ད་རུང་དེ་གིས་ཡང་མ་དོ་བར་ མངའ་ཞབས་མཆོག་ལས་རྩ་ཁྲིམས་ཆེན་མོའི་ནང་ མངའ་མདག་རྒྱལཔོ་མཆོག་ལུ་གནས་དབྱུང་འབད་ཆོགཔ་དང་གཞན་ཡང་ ང་བཅས་ཀྱི་མ་འོངས་འབྲུག་རྒྱལ་པོ་མཆོག་ཚུ་དགུང་ལོ་༦༥ ལུ་ རྒྱལ་ཁྲི་རྩིས་སྤྲོད་གནང་དགོ་པའི་དོན་ཚན་ཡང་བཙུགས་ཏེ་ མི་སེར་ཚུ་ལུ་དབང་ཆ་སྤྲོད་དེ་ཡོད། ་</seekvideo>
      <seekvideo id="27">༼ཐལ་རྩེད་བརྡུངས།༽</seekvideo>
      <seekvideo id="28">ད་ལྟོའི་གནས་སྟངས་ནང་ ང་བཅས་འབྲུག་གི་ མངའ་བདག་རྒྱལ་པོ་གཅིག་གསེར་ཁྲི་ལས་ཟུར་བཞུགས་འབད་དེ་བཞུགས་ཡོད། ང་བཅས་ཀྱི་འབྲུག་རྒྱལ་བཞི་པ་མཆོག་འདི་ ལོ་ངོ་བཅུ་ཐམ་གྱི་ཧེ་མ་ ཟུར་བཞུགས་གནང་ཡོདཔ་དང་ དེ་ཡང་ སྐད་ཅན་མིང་ཅན་སྦེ་བཞུགས་པའི་བསྒང་ར་ཨིན། འདི་བསྒང་ འབྲུག་རྒྱལ་བཞི་པ་མཆོག་ དགུང་ལོ་ ༥༡ ལངམ་ཅིག་ཨིན།</seekvideo>
      <seekvideo id="29">ང་གིས་སླབ་དོ་བཟུམ་སྦེ་ ང་བཅས་ཀྱི་ས་ཆ་བརྒྱ་ཆ་༧༢ འདི་ ནགས་ཚལ་གྱིས་གང་སྟེ་ཡོདཔ་དང་ ནགས་ཚལ་འདི་སྔོན་དང་ཕུ་ག་ཨིནམ་སྦེ་ར་ཡོད། དེ་འབདཝ་ལས་ ང་བཅས་འདི་འཛམ་གླིང་སྐྱེ་ལྡན་ རིགས་སྣའི་ས་ཁོངས་ཕུད་དོ་དག་པ་ཅིག་ ཡོད་མིའི་གྲས་ལས་</seekvideo>
      <seekvideo id="30">གཅིག་ཨིནམ་ལས་ ང་བཅས་འདི་ བཙོག་རླུང་བར་གནས་ཀྱི་རྒྱལ་ཁབ་ཅིག་ཨིན། ད་རེས་ཀྱི་འཛམ་གླིང་འདི་ གནམ་གཤིས་འགྱུར་འགྲོས་ཀྱིས་ གནོད་དེ་ཡོད་པའི་ནང་ ང་བཅས་འདི་ བཙོག་རླུང་བར་གནས་སྦེ་སྡོད་མིའི་ རྒྱལ་ཁབ་ཅིག་ཨིན།</seekvideo>
      <seekvideo id="31">འ་ནཱི་འདི་ ཁག་ཆེ་ཏོག་ཏོ་ཅིག་ཨིན་པས། ད་རེས་ཀྱི་འཛམ་གླིང་ནང་བལྟ་བ་ཅིན་རྒྱལ་ཁབ་༢༠༠ དེ་ཅིག་ཡོདཔ་དང་ འདི་ནང་ བཙོག་རླུང་བར་གནས་སྦེ་སྡོད་མི་འདི་ ང་བཅས་རྐྱངམ་གཅིག་ཨིན་པས་ བཙོག་རླུང་བར་གནས་སྦེ་སྡོད་མི། མ་པ་ར་འབད་བ་ཅིན་ འདི་ཡང་མི་བདེན། འབྲུག་འདི་བཙོག་རླུང་བར་གནས་སྦེ་ སྡོད་མི་མེན། འབྲུག་འདི་བརྩོག་རླུང་ནང་ ཚད་ལས་ཉུངམ་སྦེ་ཡོདཔ་ཡོད། ངེ་གི་རྒྱལ་ཁབ་གཅིག་ལས་དུ་རླངས་འདི་ ཊཱན་ས་ཡ་༢.༢ དེ་ཅིག་འཐོནམ་ཨིན། དེ་འབདཝ་ད་ ང་བཅས་ཀྱི་ནགས་ཚལ་གྱི་ཚད་འདི་བཟུམ་ ཚར་གསུམ་དེ་ཅིག་བཙགཔ་ཨིན། དེ་འབདཝ་ལས་ ང་བཅས་འདི་ ལོ་རེ་ནང་དུ་རླངས་ཊཱན་ས་ཡ་ ༤ བ་ ལྷགཔ་རེ་བཙག་དོ་ཡོདཔ་ལས་ངེས་ཏིག་སྦེ་ བཙོག་རླུང་ཐིམ་སའི་ས་གོ་ཅིག་ཨིན། དེ་གིས་ཡང་མི་དོ་</seekvideo>
      <seekvideo id="32">༼ཐལ་རྩེད་བརྡུངས།༽</seekvideo>
      <seekvideo id="33">ང་བཅས་ཕྱིར་ཚོང་སྦེ་ སླར་འབྱུང་གློག་མེ་ཚོང་སྒྱུར་འཐབ་མི་འདི་ ང་བཅས་ཀྱི་མགྱོགས་འགྲོས་འགྱོ་མིའི་ གཙང་ཆུ་ཚུ་ལས་བཟོཝ་ཨིན། ད་རེས་ ང་བཅས་ཀྱི་ནུས་ཤུགས་གཙང་ཏོག་ཏོ་ ཕྱིར་ཚོང་འཐབ་མི་གིས་ང་བཅས་ཀྱི་ཁྱིམ་ཚང་ས་ཁོངས་ནང་གི་ དུ་རླངས་ཊཱན་ས་ཡ་༦ ལྷགཔ་ཅིག་བཙག་དོ། སྤྱི་ལོ་༢༠༢༠ ནང་འཁོད་གློག་མེ་ཕྱིར་ཚོང་ལས་ དུ་རླངས་ཊཱན་ ས་ཡ་༡༧ དེ་ཅིག་བཙག་ཚུགས། ང་བཅས་ཀྱིས་ཆུའི་གློག་མེ་གི་ནུས་པ་ཕྱེད་ དེ་ཅིག་བཏོན་ཏེ་འབད་རུང་ མ་པ་ང་བཅས་ལཱ་འདི་ལུ་བརྩོན་ཤུགས་སྐྱེད་དོ། ནུས་ཤུགས་གཙང་ཏོག་ཏོ་དང་གནོད་པ་མེད་མི་འདི་ ཕྱིར་ཚོང་འཐབ་པ་ཅིན་ དུ་རླངས་ཊཱན་ ས་ཡ་༥༠ དེ་ཅིག་བཙག་ཚུགས། འ་ནཱི་འདི་ ནིའུ་ཡོཀ་ཁྲོམ་སྡེ་གིས་ལོ་གཅིག་ནང་ བཟོ་བའི་དུ་རླངས་བ་མང་ཟེར་ཞུ་ནི།</seekvideo>
      <seekvideo id="34">ང་བཅས་རྒྱལ་ཁབ་ནང་ན་འདི་ ངེས་ཏིག་བཙོག་རླུང་ཐིམ་ས་སྦེ་ཨིནམ་དང་ རྒྱལ་ཁབ་ཕྱི་ཁ་ལུ་འདི་ བཙོག་རླུང་ནུས་མེད་བཟོ་དོ་ཡོདཔ་ཨིན། འ་ནཱི་འདི་ཁག་ཆེ་ཏོག་ཏོ་ཨིན། ཁྱེད་ཀྱིས་ཤེས་དོ་བཟུམ་ འཛམ་གླིང་གི་ཚ་དྲོད་ཡར་འཕར་འགྱོ་དོ་ཡོདཔ་ལས་ གནམ་གཤིས་འགྱུར་འགྲོས་འདི་ངོ་མ་ཨིན་པས། གནམ་གཤིས་འགྱུར་འགྲོས་ཀྱིས་ ངེ་གི་རྒྱལ་ཁབ་ལུ་གནོད་དོ། ང་བཅས་ཀྱི་འཁྱེག་རི་ཚུ་བཞུ་འགྱོཝ་ལས་ ཆུ་རུད་དང་ས་རུད་ཚུ་ཐོན་ཏེ་ཡོད། དེ་གིས་ རྒྱལ་ཁབ་ནང་རྐྱེན་ངན་དང་ ཁྱབ་ཆེ་བའི་གནོད་པ་ཚུ་བྱུང་ཡོད། ང་འ་ནཱི་མཚོ་ནང་འཕྲལ་ཁམས་ཅིག་ཁར་ལྷོད་ཡོད། མཚོ་འདི་སེམས་ཤོར་སི་སི་སྦེ་ཡོད། ལོ་ངོ་༡༠ གྱི་ཧེ་མ་འ་ནཱེ་སྦེ་མཐོངམ་ཨིནམ་དང་ དེ་ལས་ལོ་ངོ་ ༢༠ གི་ཧེ་མ་ འ་ནཱེ་སྦེ་མཐོངམ་ཨིན་པས། ལོ་ངོ་ ༢༠ གི་ཧེ་མ་འདི་ མཚོ་འདི་ཡོད་ར་མིན་འདུག དེ་བསྒང་ག་ར་འཁྱེག་སྦེ་ཨིན་པས། ལོ་ངོ་དག་པ་ཅིག་གི་ཧེ་མ་ དེ་བཟུམ་མའི་མཚོ་ཅིག་གི་ མཐའམ་བེད་འགྱོ་སྟེ་ འོག་གི་ལུང་ཤོང་ཚུ་ནང་གནོད་སྐྱོན་རྐྱབ་ཅི། གནོད་སྐྱོན་འདི་ མཚོ་གཅིག་རྐྱངམ་གཅིག་གིས་རྐྱབ་ཡོདཔ་ཨིན། ང་བཅས་ཚུ་འདི་མཚོ་ ༢༧༠༠ དེ་ཅིག་གི་ གདོང་ལེན་འབད་དགོཔ་ཡོད། འདི་ནང་ཤེས་དགོཔ་འདི་ ངེ་གི་རྒྱལ་ཁབ་དང་མི་སེར་ཚུ་གིས་ འཛམ་གླིང་ཚ་དྲོད་ཡར་འཕར་འགྱོ་ནི་ལུ་ གནོད་པའི་ལཱ་འབད་འབདཝ་མེད། ཨིན་རུང་ ང་བཅས་འདི་གི་ གནོད་པའི་བྱེམ་ཕོག་སྟེ་ཡོད། ང་བཅས་བཟུམ་མའི་རྒྱལ་ཁབ་ཆུང་ཀུ་དང་སྤྱང་ཀ་ གངས་རིའི་བར་ན་སྐོབས་ཚུད་སྦེ་ལུས་ཡོད་པ་ལས་ གནམ་མེད་ས་མེད་ལཱ་ཁག་གཏངམ་མས། ཨིན་རུང་ ངབཅས་ཙང་ཙ་འབད་དེ་མི་སྡོད། ང་བཅས་ཀྱིས་ཡང་གནམ་གཤིས་འགྱུར་འགྲོས་ལུ་ གདོང་ལེན་འབད་འོང། འདི་འབདཝ་ལས་ ང་བཅས་ཀྱི་བཙོག་རླུང་བར་གནས་སྦེ་ སྡོད་ནི་ལུ་ཁས་ལེན་འབད་ཡོད།</seekvideo>
      <seekvideo id="35">ང་བཅས་ཀྱི་ཁས་ལེན་དང་པ་འདི་ སྤྱི་ལོ་ ༢༠༠༩ ནང་ ཀོ་པེན་ཧེ་གེན་ལུ་ཚོགས་པའི་ ཀོཔ་ ༡༥ ཞལ་འཛོམས་ནང་ཕུལ་ཡོད། དེ་བསྒང་ག་གིས་ཡང་ མ་ཤེས་པས། གཞུང་ཆ་ཁྱབ་ ཁོང་ར་གཅིག་གིས་གཅིག་ལུ་ གནམ་གཤིས་འགྱུར་འགྲོས་འཐོན་བཅུག་པའི་སྐོར་ལས་ ཁ་ཉེས་བཀལ་ཏེ་འུར་བྱེལ་འཐབ་སྡོད་ནུག རྒྱལ་ཁབ་ཆུང་ཀུ་ཅིག་གིས་ལགཔ་ཡར་འཐུ་སྟེ་ ང་བཅས་ནཱ་ལས་ཕར་དུས་གཏན་རྐྱང་ བཙོག་རླུང་བར་གནས་སྦེ་སྡོད་ནི་ཟེར་སླབ་ད་ ག་གིས་ཡང་ཉན་ཁུག་མ་བཏབ་པས། ག་ལུ་ཡང་ཚ་གྱང་མིན་འདུག</seekvideo>
      <seekvideo id="36">པེ་རིས་ལུ་ ན་ཧིང་སྤྱི་ཟླ་༡༢ པའི་ནང་ ཀོཔ་༢༡ པའི་ཞལ་འཛོམས་ནང་ལོག་སྟེ་ར་ བཙོག་རླུང་བར་གནས་སྦེ་ དུས་གཏན་རྐྱང་སྡོད་ནི་ཟེར་ ད་རུང་ཁས་ལེན་ཕུལ་ཡི། ད་རེས་ནཱ་འབདན་ ང་བཅས་ཀྱིས་ཞུ་མི་ལུ་ག་ར་གིས་ཉན་ཅི། ང་བཅས་ཀྱིས་ཞུ་མི་སྙན་གསནམ་མ་ཚད་ ག་ར་གིས་རྩིས་མཐོང་འབད་ཡི། པེ་རིས་ལུ་ མ་འདྲཝ་འབྱུང་མི་འདི་ གཞུང་ཆ་ཁྱབ་མཉམ་འབྲེལ་ཐོག་ལས་གནམ་གཤིས་འགྱུར་འགྲོས་ འཐོན་མི་འདི་ངོས་ལེན་འབད་ཡོདཔ་མ་ཚད་ ག་ར་གཅིག་ཁར་སྡོད་ཞིནམ་ལས་ ལཱ་གཅིག་ཁར་ འབད་ནི་གི་གྲོས་འཆམ་བྱུང་ཡོད། རྒྱལ་ཁབ་ཆུང་ཤོས་ལས་ སྦོམ་ཤོས་ཚུན་ག་ར་གིས་ བཙོག་རླུང་ཕྱིར་བཏོན་འབད་ནི་འདི་ མར་ཕབ་འབད་ནི་གི་ཁས་བླངས་ཕུལ་ཡོད། འཛམ་གླིང་སྤྱི་ཚོགས་ཀྱི་གནམ་གཤིས་འགྱུར་འགྲོས་ཀྱི་ བཀོད་ཁྲམ་ཞལ་འཛོམས་དང་འཁྲིལ་བ་ཅིན་ ག་ར་གིས་ཁས་བླངས་འབད་མི་འདི་གུ་ གནས་ཚུགས་པ་ཅིན་ ང་བཅས་ཀྱིས་འཛམ་གླིང་ཚ་དྲོད་ཡར་འཕར་འདི་ བསིལ་དྲོད་ཚད་གཞི་ སེལ་ཤི་ཡཱསི་གཉིས་ཀྱི་ནང་འཁོད་ བཞག་ཚུགས་པའི་རེ་བ་ཡོད།</seekvideo>
      <seekvideo id="37">ད་ག་ཁྱབ་རུང་ ང་གིས་ནཱ་གི་ ཊེཏ་འགོ་འདྲེན་པ་ཚུ་ལུ་ ནཱ་གི་དྲོད་ཚད་འདི་ ཌི་གི་རི་གཉིས་ཀྱིས་ཡར་སེང་འབད་ད་སླབ་ཅི། ཁྱེད་ལ་ལུ་ཅིག་ ཨ་རྟག་དང་མ་འདྲ་བའི་དྲོད་ཚོར་བ་ཅིན་ ག་ལུ་ཁ་གཏང་ནི་ཨིན་ན་མཁྱེན་དོ་འོང།</seekvideo>
      <seekvideo id="38">ང་བཅས་ག་ར་གི་ཁ་ཐུག་ལས་ཁས་བླངས་འདི་ ལུ་གནས་དགོཔ་འདི་ཁག་ཆེ། འབྲུག་རྒྱལ་ཁབ་གི་ཐད་ཁར་ལྷོདཔ་ད་འདི་ བཙོག་རླུང་བར་གནས་སྦེ་ སྡོད་ནིའི་ཁས་ལེན་ལུ་ གནས་ཏེ་ར་སྡོད་འོང་། ང་བཅས་ཀྱིས་ཐབས་ལམ་བཏོན་མི་ ལ་ལུ་ཅིག་ཞུ་བ་ཅིན་ ང་བཅས་གྲོང་གསེབ་ཚུ་ནང་ གློག་མེ་སྟོང་པར་བྱིན་ཏེ་ཡོད། དེ་སྦེ་བྱིན་དགོ་མི་འདི་ཡང་ གློག་མེ་སྟོང་པར་བྱིན་པ་ཅིན་ ཁོང་གིས་ལྟོ་འབད་ནིའི་དོན་ལུ་ ཐབས་ཤིང་ལག་ལེན་འཐབ་མི་དགོ། ང་བཅས་ཀྱི་ཡུན་བརྟན་སྐྱེལ་འདྲེན་ནང་ མ་རྩ་གཞི་བཙུགས་འབད་དོ་ཡོདཔ་དང་གློག་མེའི་འགྲུལ་འཁོར་ཉོ་ནིའི་ ནང་གོང་ཚད་ཕབ་ཆག་འབད་དེ་བྱིནམ་ཨིན། དེ་དང་འདྲཝ་ ནུས་ཆུང་གློག་ཤེལ་ཉོ་ནིའི་གོང་ཚད་ཡང་ ཕབ་ཆག་འབད་དེ་བྱིན་ཡོད། ང་བཅས་གཞུང་གི་ཡིག་འགྲུལ་ག་ར་ ཤོག་ཀུ་ལག་ལེན་འཐབ་ནི་མེདཔ་བཟོ་དོ། ང་བཅས་ཀྱི་རྒྱལ་ཡོངས་ལས་རིམ་ འབྲུག་གཙང་སྦྲ་ཟེར་མི་གི་ཐོག་ལས་ རྒྱལ་ཁབ་མཐའ་དབུས་ག་ར་ གཙང་ཏོག་ཏོ་བཟོ་དོ་ཡོདཔ་དང་ འབྲུག་སྔོ་ལྗང་ཟེར་མི་གི་ཐོག་ལས་ རྒྱལ་ཁབ་མཐའ་དབུས་ག་རའི་ནང་ ཤིང་བཙུགས་དོ། ་</seekvideo>
      <seekvideo id="39">དེ་འབདཝ་ད་ ང་བཅས་ཀྱིས་ བཙོག་རླུང་བར་གནས་སྦེ་སྡོད་ནི་གི་ ཐབས་བྱུས་གཙོ་བོའི་གྲལ་ཁར་ ང་བཅས་ཀྱི་སྲུང་སྐྱོབ་གླིང་ག་ཚུ་ཨིན། ང་བཅས་ཀྱི་སྲུང་སྐྱོབ་གླིང་ག་འདི་ བཙོག་རླུང་ཐིམ་ས་ཨིན། འདི་ཚུ་ང་བཅས་གཟུགས་ཀྱི་གློཝ་དང་འདྲ། ད་རེས་ ང་བཅས་རྒྱལ་ཁབ་ཕྱེད་བ་མངམ་འདི་ རྒྱལ་ཡོངས་གླིང་ག་དང་ རང་བཞིན་སྲུང་སྐྱོབ་ས་ཁོངས་འདི་ རི་དྭགས་ས་ཁོངས་སྦེ་བཞག་ཡོད། ་ དེ་ནང་དགའ་ཤོས་ཅིག་ག་ཅི་ཡོད་ ཟེར་བ་ཅིན་ ས་ཁོངས་འདི་ཚུ་ག་ར་ སྐྱེ་ལྡན་བར་ཁྱམ་ས་གོའི་ མཐུད་འབྲེལ་ཐོག་ལས་མཐུད་དེ་ཡོད། འདི་གིས་ ག་ཅི་སྟོནམ་སྨོ་ཟེར་བ་ཅིན་ ང་བཅས་སེམས་ཅན་ཚུ་ རྒྱལ་ཁབ་ཀྱི་ས་ཁོངས་ག་ཏེ་ཡང་ འཁྱམས་ཏེ་འགྱོ་ཚུགས། དཔྱེ་སྦེ་ ཨ་ནཱི་སྟག་འདི་བལྟ་ད། སའི་མཐོ་ཚད་རྒྱ་མཚོ་ལས་མི་ཊར་༢༥༠ གི་ ཚ་དྲོད་ཡོད་པའི་ནགས་ཚལ་ནང་མཐོང་མི་འདི་ ལོ་གཉིས་ཀྱི་རྒྱབ་ལས་ སྟག་འདི་ར་ སའི་མཐོ་ཚད་མི་ཊར་༤༠༠༠ གི་བསིལ་དྲགས་ཡོད་པའི་ གངས་རི་ནང་ མཐོངམ་ཨིན་མས། ཨ་ནཱི་འདི་ ཡ་མཚན་ཆེ་སི་སི་མིན་ནུག་ག།</seekvideo>
      <seekvideo id="40">༼ཐལ་རྩེད་བརྡུངས།༽</seekvideo>
      <seekvideo id="41">ང་བཅས་ཨ་ནཱེ་སྦེ་ར་བཞག་ནི་འདི་ཁག་ཆེ། ང་བཅས་ཀྱི་གླིང་ག་ཚུ་ ཡ་མཚན་ཅན་སྦེ་བཞག་ནི་འདི་ཁག་ཆེ། ལོ་ཨ་རྟག་ར་ ང་བཅས་གླིང་ག་ནང་བཙོག་པ་དང་ ས་གཏེར། ཤ་བདའ་ནི་ སེམས་ཅན་གསད་ནི་ཚུ་སྔོན་འགོག་འབད་ནིའི་མཐུན་རྐྱེན་ཡང་ བཞགཔ་མ་ཚད་ གླིང་ག་འདི་ནང་ སྡོད་མིའི་མི་སྡེ་ཚུ་ལུ་ རང་བཞིན་གནས་སྟངས་དང་ མཐུནམ་སྦེ་སྡོད་པའི་གུ་ ནགས་ཚལ་འཛིན་སྐྱོང་དང་ གནམ་གཤིས་འགྱུར་འགྲོས་དང་མཐུན་གྱུར་འབད་ནི་ དེ་ལས་ མི་ཚེ་ཧེ་མ་བ་དྲགཔ་སྦེ་སྐྱོང་ཚུགས་ནིའི་ དོན་ལུ་ཡང་མཐུན་རྐྱེན་ལོགས་སུ་སྦེ་བཞག་ཡོད།</seekvideo>
      <seekvideo id="42">ཨ་ནཱི་འདི་ འགྲོ་སོང་སྦོམ་ གནས་པའི་གཞི་ཨིན་མས། ནཱ་ལས་ཕར་ ལོ་དག་པ་ཅིག་ནང་ ང་བཅས་དཔལ་འབྱོར་ཆུང་ཀུ་འདི་ནང་ རང་བཞིན་གནས་སྟངས་སྲུང་སྐྱོབ་འབད་ནིའི་ མ་དངུལ་ཡང་ ལངམ་སྦེ་བཏོན་མི་ཚུགས་ནི་མས། མ་གཞི་ རྩིས་བཏོན་ལྟཝ་ད་ ང་བཅས་ཀྱི་ཉམས་སྲུང་ལཱ་གི་འགྲོ་སོང་ཧྲིལ་བུམ་ རང་ལས་བཏོན་ནིའི་དོན་ལུ་ ལོ་ངོ་༡༥ ལྷགཔ་ཅིག་བསྒོར་ནི་མས། ་ དེ་འབདཝ་ད་ འབྲུག་དང་ འཛམ་གླིང་ལུ་ ལོ་ངོ་༡༥ དེ་ཅིག་ རྒྱབ་བཤུད་རྐྱབ་སྡོད་པར་མི་བཏུབ།</seekvideo>
      <seekvideo id="43">འདི་འབདཝ་ལས་ མི་དབང་མངའ་བདག་རྒྱལ་པོ་མཆོག་གིས་ འབྲུག་པའི་ཚེ་སྲོག་ཟེར་བའི་ ལས་རིམ་འགོ་བཙུགས་ཅི། འབྲུག་པའི་ཚེ་སྲོག་ཟེར་མི་གིས་ ང་བཅས་ལུ་དགོ་པའི་ དུས་ཚོད་བྱིནམ་ཨིན། འདི་གིས་ང་བཅས་ལུ་ ཉེ་བར་མཁོ་བའི་དུས་མཚམས་བྱིནམ་ཨིན། འདི་གིས་ང་བཅས་གཞུང་གིས་ རང་བཞིན་གནས་སྟངས་ཧྲིལ་བུམ་བདག་འཛིན་ འབད་མ་ཚུགས་ཚུན་ ང་བཅས་རའི་གླིང་ག་བལྟ་ནི་དང་ ཉེན་སྲུང་འབད་ནི་ལུ་ཉེ་བར་མཁོ་བའི་ མ་དངུལ་གྱི་བདེ་དོག་བཟོཝ་ཨིན། དེ་ནང་གི་ཐབས་ཤེས་འདི་ མི་ངོམ་དང་ལས་འཛིན་ གཙུག་སྡེ་ཚུ་ལས་ བར་སྐབས་ཀྱི་མ་དངུལ་ཅིག་བསྡུ་ནི་དང་ དེ་ཡང་སྔོན་སྒྲིག་གནས་ཚིག་ ཚུ་བསྒྲུབ་ནི་དང་ མ་དངུལ་དགོཔ་ག་ར་ལངམ་སྦེ་བསྡུ་ཚར་བ་ཅིན་ སྒྲིག་ཆ་འདི་ཆ་གནས་ཡོདཔ་སྦེ་བརྩི་ནི་ཨིན། དེ་འབདཝ་ལས་ རྩ་བོ་སྣ་མང་ཨིན་རུང་ སྒྲིག་ཆའི་ཆ་གནས་གཅིག་སྦེ་ཨིན། ཐབས་ཤེས་འདི་ ཝཱལ་ཨིསི་ཊིཊ་ལས་ རྟ་དྲངས་དྲངམ་ཨིན། དེའི་དོན་དག་འདི་ ཞལ་འདེབས་བྱིན་མིའི་མི་ངོམ་ཚུ་གིས་ ཞལ་འདེབས་བྱིན་ཚུགས་ནི་དང་ མ་དངུལ་ཉུང་བའི་འཆར་གཞི་ཨིན་པའི་ དོགས་པ་རྩ་ལས་ཟ་མ་དགོཔ་སྦེ་ཨིན། ཐབས་ཤེས་འདི་ མགྱོགས་འགྲོས་ཀྱི་ ལས་འགུལ་བཟུམ་ཨིནམ་དང་ དེའི་དུས་ཡུན་ལོ་ངོ་༡༥ དང་ དུ་རླངས་ཊཱན་ས་ཡ་ལས་བཅསཔ་སྦེ་ བཀག་བཞག་མི་བཞག་གི་ཐུགས་བསམ་བཞེས་དགོ། ལན་ཐེངས་གཅིག་ སྒྲིག་ཆ་འདི་ ཆ་གནས་འབད་ཚར་བའི་བསྒང་ལས་ བར་སྐབས་ཀྱི་མ་དངུལ་འདི་ལག་ལེན་འཐབ་ཐོག་ལས་ ང་བཅས་ཀྱིས་ གླིང་ག་འདི་སྲུང་སྐྱོབ་འབད་ནི་དང་ དེ་གིས་བར་ན་ གཞུང་གིས་མ་དངུལ་རྒྱབ་སྐྱོར་འདི་ ཨ་ཙི་རེ་སྦེ་ ལོ་ངོ་༡༥ ཚུན་གྱི་བར་ ཡར་སེང་འབད་དེ་བྱིན་ནི་ཨིན། དེ་གི་ཤུལ་ལས་ དུས་རྒྱུན་ར་ མ་དངུལ་ཧྲིལ་བུམ་ གཞུང་གི་ཁ་ཐུག་ལས་ བྱིན་ནི་གི་ཁས་ལེན་ཡོད།</seekvideo>
      <seekvideo id="44">ང་བཅས་འདི་གུ་ལྷོད་ནི་འབད་དོ། ད་རེས་ཀྱི་ལོ་མཇུག་ཁམས་ལུ་ སྒྲིག་ཆ་འདི་ ཆ་གནས་འབད་ཚུགས་པའི་རེ་བ་ཡོད། དེ་གིས་ང་ གནམ་མེད་ས་མེད་ སྤྲོ་བ་བྱུང་སྟེ་ཡོད།</seekvideo>
      <seekvideo id="45">༼ཐལ་རྩེད་བརྡུངས།༽</seekvideo>
      <seekvideo id="46">འཛམ་གླིང་རི་དྭགས་མ་དངུལ་འདི་ ང་བཅས་ཀྱི་ལཱ་འདི་ནང་ མཉམ་རོགས་གཙོ་ཅན་ཨིནམ་ལས་ ཁོང་གིས་འབྲུག་དང་འཛམ་གླིང་ནང་ལུ་ ཁྱད་འཕགས་ཀྱི་ལཱ་འབད་གནང་མི་ལུ་ ང་རའི་ཁ་ཐུག་ལས་ བཀའ་དྲིན་ལེགས་སོ་ཞུ་ནི་ཨིན། ་</seekvideo>
      <seekvideo id="47">༼ཐལ་རྩེད་བརྡུངས།༽</seekvideo>
      <seekvideo id="48">ཨའོ་ད་འབདན་ ནཱ་ལུ་དྲོད་བཏགས་དོ།</seekvideo>
      <seekvideo id="49">ང་བཅས་ཀྱི་སྲུང་ལུ་ཉན་མི་འདི་ལུ་ བཀའ་དྲིན་དགའ་ཚོར་ཡོད། སྲུང་འདི་ཡང་ ང་བཅས་ཀྱི་ཁས་ལེན་བཞིན་དུ་ ག་དེ་སྦེ་བཙོག་རླུང་བར་གནས་སྦེ་བཞག་དོ་ག་དང་ ང་བཅས་རྒྱལ་ཁབ་ཀྱི་རང་བཞིན་གནས་སྟངས་འདི་ ང་བཅས་དང་ ཨ་ལུ་ཚུ་ ཁྱེད་ཀྱི་ཨ་ལུ་ཚུ་ དེ་ལས་འཛམ་གླིང་གི་དོན་ལུ་ སྔར་བཞིན་བདག་འཛིན་འཐབ་སྟེ་ བཞག་ཡོད་པའི་སྐོར་ལས་ཨིན། དེ་འབདཝ་ད་ ང་བཅས་ན་སྲུང་གཏང་པར་འོངམ་མེན། སྲུང་གཏང་པར་ཨིན་ན? ང་བཅས་ནཱ་ལུ་ གཅིག་ཁ་སྦེ་ རེ་འདོད་བསྒྲུབ་པར་ཨིན། དེ་འབདཝ་ལས་ མཇུག་ལུ་ ང་རའི་ཁ་ཐུག་ལས་ ངེ་གི་རེ་འདོད་གཅིག་བཤད་ནི་ཨིན། ང་བཅས་ཀྱིས་ག་དེམ་ཅིག་སྦེ་ འགོ་ཁྲིད་དང་ རྒྱུ་ཆས་ དབང་ཤུགས་ སྤྲོ་སྣང་ཚུ་མཉམ་འབྲེལ་ཐོག་ལས་ འབྲུག་པའི་ཚེ་སྲོག་ཟེར་བའི་ཐབས་ཤེས་འདི་ རྒྱལ་ཁབ་གཞན་ཁ་ལས་ཕར་ ཅོག་གཅིགཔ་སྦེ་འབད་བ་ཅིན་ ཁོང་རའི་སྲུང་སྐྱོབ་ས་ཁོངས་འདི་ དུས་བརྟན་རྐྱང་ཉམས་སྲུང་འབད་ཚུགས། དེ་ཡང་གཙོ་བོ་ར་ རྒྱལ་ཁབ་མང་ཤོས་ཅིག་ནང་ར་ ང་བཅས་བཟུམ་མའི་དཀའ་སྡུག་མྱོང་དོ་ཡོདཔ་ལས་བརྟེན་ཨིན། ཁོང་ཚུ་ལུ་ཡང་ འཛམ་གླིང་ཡུན་བརྟན་བཞག་ནིའི་ གདོང་ལེན་འབད་ཚུགས་པའི་ རང་བཞིན་རྒྱུ་ཆས་ཡོད་རུང་ ད་ལྟོ་གནས་སྐབས་ཅིག་དེ་ནང་མ་རྩ་གཞི་བཙུགས་འབད་ནིའི་ ལྕོགས་གྲུབ་མེདཔ་འོང། ང་བཅས་ཀྱིས་ འབྲུག་པའི་ཚེ་སྲོག་ཟེར་བའི་ ཐབས་ཤེས་བཟུམ་ཅིག་ འཛམ་གླིང་ཡོངས་ལུ་ཁྱབ་པའི་ འཛམ་གླིང་གི་མ་དངུལ་ལས་རིམ་ཅིག་ མིང་ཡང་ འཛམ་གླིང་གི་ཚེ་སྲོག་ཟེར་མི་ཅིག་གཞི་བཙུགས་འབད་བ་ཅིན་མི་དྲག་ག་ཟེར་མནོཝ་མས། ཁྱེད་ཚུ་གིས་ ང་བཅས་ཀྱི་རེ་འདོད་འདི་ རྒྱལ་ཁབ་ས་མཚམས་ཕྱི་ཁར་འབག་སྟེ་ ང་བཅས་འཛམ་གླིང་གི་མ་འོངས་པའི་མདུན་ལམ་ལུ་ ཚ་གྱང་ཡོད་མི་ཚུ་གིས་ གྲོགས་རམ་འབད་ནིའི་ནང་ སྤྲོ་བ་བསྐྱེད་ནང་ཟེར་ཞུ་ནི་ཨིན། ག་ཁྱབ་ཟེར་བ་ཅིན་ ང་བཅས་ག་ར་ རེ་འདོད་འདི་གཅིག་ཁར་འགྲུབ་ནི་དང་ ལཱ་གཅིག་ཁར་འབད་ནི་ གནམ་གཤིས་འགྱུར་འགྲོས་ཀྱི་གདོང་ལེན་འབད་ནི། དེ་ལས་འཛམ་གླིང་ཉེན་སྲུང་ ཡང་གཅིག་ཁ་སྦེ་འབད་དགོཔ་ཡོད། ག་ཅི་སྨོ་ཟེར་བ་ཅིན་ དངོས་སུ་འདི་ ང་བཅས་ག་ར་འདི་ནང་གཅིག་ཁར་ཨིན། ང་བཅས་ལ་ལུ་ཅིགཔོ་འདི་ གོ་ལ་སོ་སོ་གྱོནམ་ཨིན་རུང་ འདི་ནང་འདི་གཅིག་ཁར་ཨིན་མནོཝ་མས།</seekvideo>
      <seekvideo id="50">གནམ་མེད་ས་མེད་བཀའ་དྲིན་ཆེ། བཀྲ་ཤིས་བདེ་ལེགས།</seekvideo>
      <seekvideo id="51">༼ཐལ་རྩེད་བརྡུངས།༽</seekvideo>
      <seekvideo id="52">བཀའ་དྲིན་ཆེ། བཀའ་དྲིན་ཆེ། བཀའ་དྲིན་ཆེ།</seekvideo>
    </transcription>
    <wordnum>701</wordnum>
    <charnum>16171</charnum>
  </head>
  <content>ཁྱེད་ཚུ་ག་དེམ་ཅིག་སྦེ་ མནོ་བསམ་རེ་བཏང་པ་ཅིན། ང་སྤྱིར་བཏང་གི་གོ་ལ་གྱོནམ་ཡང་མེན། ང་ནང་ན་གོ་ལ་ ག་ཅི་གྱོནམ་གི་སྐོར་ལས་ཡང་སླབ་མེན།
༼བགའ་སྐད།༽
ཨ་ནཱི་འདི་གོ་ཨིན། ངེ་གི་རྒྱལ་ཡོངས་གྱོན་ཆས་ཨིན།
འབྲུག་པའི་ཕོ་རྒྱ་ག་ར་གིས་དེ་སྦེ་གྱོནམ་ཨིན། ཨ་ཕི་འདི་ ང་བཅས་ཨམ་སྲུ་ཚུ་གིས་གྱོན་ཆས་ཨིན། ང་བཅས་ཨམ་སྲུ་བཟུམ་སྦེ ཕོ་རྒྱ་ཚུ་ཡང་ ཚོན་མདངས་ཆེ་བའི་ གོ་ལ་གྱོནམ་ཨིན། དེ་འབདཝ་ད་ ང་བཅས་ཀྱི་ ཨམ་སྲུ་ཚུ་བཟུམ་མེན་པར་ ང་བཅས་རྐངམ་ཕྱི་ཁར་བཏོན་ནི་ཡོད།
༼བགའ་སྐད།༽
ང་བཅས་ཀྱི་རྒྱལ་ཡོངས་གྱོན་ཆས་འདི་ གཞན་དང་མ་འདྲཝ་སྦེ་ཡོད། ངེ་གི་རྒྱལ་ཁབ་ནང་ འདི་གཅིག་རྐྱངམ་གཅིག་གིས་མ་དོ་བར་ ཨ་རྟག་དང་མ་འདྲཝ་གཞན་ཡང་ཡོད། ང་བཅས་ཀྱིས་བཙོག་རླུང་བར་གནས་སྦེ་སྡོད་ནིའི་ཁས་བླངས་འདི་ཡང་ གཞན་དང་མ་འདྲཝ་སྦེ་ཡོད། ད་རིས་ ང་གིས་སྦེ་ ང་བཅས་ཀྱིས་ བཙོག་རླུང་བར་གནས་སྦེ་སྡོད་ནིའི་ ཁས་བླངས་ཀྱི་སྐོར་ལས་སླབ་ནི་ཨིན།
དེ་འབདཝ་ད་ འདི་མ་སླབ་པའི་ཧེ་མ་ ང་གིས་ཁྱེད་ལུ་ དེའི་གནས་སྟངས་ཅིག་བཤད་ནི་ཨིན། ང་གིས་ཁྱེད་ལུ་སྲུང་ཅིག་གཏང་གེ།
འབྲུག་འདི་ ཧི་མ་ལ་ཡའི་གངས་རི་ནང་ རྒྱལ་ཁབ་ཆུང་ཀུ་ཅིག་ཨིན། ང་བཅས་ལུ་ ཤང་རི་ལ་ཟེར་ཡང་སླབ་སྟེ་ཡོད། རེ་ཅིག་ མཐའ་མཇུག་གི་ཤང་རི་ལ་ཟེར་ཡང་སླབ་མས། དེ་འབདཝ་ད་ ང་ད་ལྟོ་ར་སླབ་ད་གེ། ང་བཅས་ ཤང་རི་ལ་མེན། ངེ་གི་རྒྱལ་ཁབ་འདི་ ལྷ་ཁང་སྦོམ་ཅིག་ནང་ དགེ་སློང་ཚུ་གིས་གང་སྦེ་ ཡོད་མི་ཅིག་བཟུམ་མེན།
༼བགའ་སྐད།༽
དངོས་སུ་ལུ་འདི་ ང་བཅས་མི་རློབས་ ༧༠༠,༠༠༠ ཙམ་ཅིག་ཡོད་པའི་རྒྱལ་ཁབ་འདི་ མི་རློབས་མང་ཆེ་ཤོས་ཡོད་པའི་ འཛམ་གླིང་གི་རྒྱལ་ཁབ་རྒྱ་མི་དང་རྒྱ་ནག གཉིས་ཀྱི་བར་ན་གནས་ཏེ་སྡོད་མི་ཅིག་ཨིན། དངོས་སུ་ལུ་འདི་ ང་བཅས་འདི་ གོང་འཕེལ་མ་འགྱོ་བའི་རྒྱལ་ཁབ་ ཆུང་ཀུ་ཅིག་ འཚོ་སྐྱོང་རྩ་འགེངས་འཐབ་སྟེ་ སྡོད་མི་ཅིག་ཨིན། ཨིན་རུང་ང་བཅས་ཀྲིག་ཀྲི་ཅིག་སྦེ་ར་སྡོད་དོ། ང་བཅས་འཚོ་སྐྱོང་འཐབ་ཚུགས་དོ། མ་གཞི་གིས་འདི་ ང་བཅས་ཡར་རྒྱས་ཡང་འགྱོ་དོ། ཡར་རྒྱས་འགྱོ་དགོ་པའི་རྒྱུ་མཚན་འདི་ ང་བཅས་ར་ཚུ་གི་སྔོན་བསགས་བསོད་ནམས་ཀྱི་ཁ་རྗེ་བཟང་པོའི་སྒོ་ལས་ གཞན་དང་མ་འདྲ་བའི་མངའ་བདག་རྒྱལ་པོ་ཚུ་བྱོན་ཡོད། ང་བཅས་ཀྱི་ ཁྱད་དུ་འཕགས་པའི་མངའ་བདག་རྒྱལ་པོ་ཚུ་གིས་ རྒྱལ་ཁབ་གོང་འཕེལ་གཏང་ནིའི་དོན་ལུ་ ལྷོད་མེད་བརྩོན་ཤུགས་ཀྱི་སྒོ་ལས་ ཕྱག་ལཱ་གནང་སྟེ་ཡོདཔ་ད་འདི་ཚུ་ཡང་ དྲན་ཤེས་ཀྱི་སྒོ་ལས་དཔལ་འབྱོར་གོང་འཕེལ་དང་ མི་སྡེ་གོང་འཕེལ་འདྲ་མཉམ་བཟོ་ནི་དང་ མཐའ་སྐོར་ཡུན་བརྟན་བཞག་ནི། དེ་ལས་ ལམ་སྲོལ་ཉམས་སྲུང་འབད་ནི་ཚུ་ག་ར་ གཞུང་སྐྱོང་ལེགས་ལྡན་གྱི་ སྒྲིག་བཀོད་དང་འཁྲིལ་ མཛད་གནང་ནུག ང་བཅས་ཀྱི་ ཐབས་ལམ་ཧྲིལ་བུམ་གྱི་ཐོག་ལས་ གནང་བའི་གོང་འཕེལ་ལུ་ རྒྱལ་ཡོངས་དགའ་སྐྱིད་སྤེལ་འཛོམས་ཟེར་སླབ་ཨིན། དེ་བསྒང་ སྤྱི་ལོ་༡༩༧༠ གི་ལོ་གྲངས་ནང་
མི་དབང་འབྲུག་རྒྱལ་བཞི་པ་མཆོག་གིས་ གསལ་བསྒྲགས་ཡོངས་བསྒྲགས་ཅན་ཅིག་ གནང་མིའི་ནང་ འབྲུག་ལུ་རྒྱལ་ཡོངས་ཐོན་སྐྱེད་ཡོངས་བསྡོམས་བ་འདི་ རྒྱལ་ཡོངས་དགའ་སྐྱིད་དཔལ་འཛོམས་འདི་ གནམ་མེད་ས་མེད་ཁག་ཆེ་ཟེར་གསུངས་གནང་ཡོད།
༼ཐལ་རྩེད་བརྡུངས།༽
དུས་འདི་ལས་འགོ་བཙུགས་ཏེ་ འབྲུག་གི་གོང་འཕེལ་ལས་སྣ་ག་ར་ རྒྱལ་ཡོངས་དགའ་སྐྱིད་དཔལ་འཛོམས་དང་མཐུནམ་སྦེ་གནང་མི་འདི་ ང་བཅས་ཀྱི་མི་སེར་ཚུ་གི་དགའ་སྐྱིད་དང་བདེ་སྐྱིད་ ཡར་དྲག་གཏང་ནི་གི་ འགོ་ཐོག་འཆར་སྣང་ཨིན་པས།
དེ་འབདཝ་ད་ ཁ་ལས་སླབ་དོ་བཟུམ་ འཇམ་ཏོང་ཏོ་མིན་འདུག དེ་ཡང་ གཙོ་བོ་ར་མི་ངོམ་རང་བཟུམ་ཅིག་འཛམ་གླིང་ནང་གི་ དཔལ་འབྱོར་ཆུང་ཤོས་ཅིག་ནང་སྡོདཔ་ད་ཧ་གོ་བས། ང་བཅས་ཀྱི་ནང་འཁོད་ཐོན་སྐྱེད་ཡོངས་བསྡོམས་འདི་ ཌོ་ལར་དུང་ཕྱུར་གཉིས་ཡང་མེདཔ་ཨིན། ང་གིས་བལྟ་བ་ཅིན་ ནཱ་ལུ་ཡོད་པའི་མི་ངོམ་ཁྱེད་ལ་ལུ་ཅིག་འདི་ ངེ་གི་རྒྱལ་ཁབ་ཀྱི་དཔལ་འབྱོར་ཡོངས་བསྡོམས་བ་འདི་
༼བགའ་སྐད།༽
ཁྱེད་ཀྱི་རྒྱུ་ནོར་འདི་ མང་དོ་ཡོདཔ་འོང།
ང་བཅས་ཀྱི་དཔལ་འབྱོར་འདི་ ཆུང་ཀུ་ཅིག་ལས་མེད་རུང་ ཡིད་ཆེས་སི་སི་འབྱུང་ས་ཅིག་ཨིནམ་དང་ དེ་ཡང་ ཤེས་རིག་འདི་ རིན་མེད་སྟོང་པ་སྦེ་བྱིན་ཡོད། མི་སེར་ག་ར་ལུ་སློབ་གྲྭའི་ནང་ཤེས་ཡོན་འདི་ སྟོང་པར་བྱིན་ནི་སྦེ་ཁས་ལེན་འབད་ཡོདཔ་དང་ དེ་ལས་ ལཱ་རྩ་འགེངས་འབད་མི་ཚུ་ལུ་ མཐོ་རིམ་ཤེས་ཡོན་ཡང་ སྟོང་པར་བྱིན་ཡོད། གསོ་བའི་ཞབས་ཏོག་འདི་ཡང་ སྟོང་པ་སྦེ་བྱིན་ཡོད། གསོ་བའི་གྲོས་སྟོན་ སྨན་བཅོས་དང་ སྨན་ཚུ་ ག་ར་རྒྱལ་ཁམས་ཀྱིས་གནང་སྟེ་ཡོད། ང་བཅས་ཀྱི་ཞབས་ཏོག་ཚུ་ འཛིན་སྐྱོང་འབད་ཚུགས་པའི་རྒྱུ་མཚན་འདི་ ང་བཅས་ཀྱི་རྒྱུ་ཆས་ཚུ་ག་དེ་གཟབ་གཟབ་སྦེ་ལག་ལེན་འཐབ་ མ་ཚད་ ང་བཅས་ཚུ་བརྩི་མཐོང་ཡོད་པའི་གོང་འཕེལ་ལུ་དམིགས་པའི་ དགའ་སྐྱིད་དཔལ་འཛོམས་འདི་ལུ་ ཚུལ་མཐུན་སྒོ་ལས་གནས་ཏེ་སྡོདཔ་ཨིན། ་ ང་བཅས་ཀྱི་དཔལ་འབྱོར་འདི་ཆུང་ཀུ་ཡོདཔ་དང་ འདི་སྒྲིང་སྒྲི་བཟོ་དགོཔ་ཡོད། དཔལ་འབྱོར་གོང་འཕེལ་གཏང་ནི་འདི་ཁག་ཆེ་བས། ཨིན་རུང་ དཔལ་འབྱོར་གོང་འཕེལ་འགྱོ་ལུགས་འདི་གིས་ ང་བཅས་ལུ་ཡོད་པའི་ གཞན་དང་མ་འདྲ་བའི་ལམ་སྲོལ་ ཡང་ན་ རང་བཞིན་གནས་སྟངས་འདི་ སྣང་མེད་བསྐྱུར་བཞག་ཐོག་ལས་གཏང་ནི་མི་འོང།
ད་རེས་ ང་བཅས་ཀྱི་ལམ་སྲོལ་འདི་ དར་ཁྱབ་འགྱོ་དོ། ང་བཅས་འཕྲོ་མཐུད་དེ་ར་ ང་བཅས་ཀྱི་ རིག་རྩལ་དང་ བཟོ་བཀོད་ གཞེས་སྒོ་དང་ དགའ་སྟོན་ དགེ་སློང་དང་ དགོན་སྡེ་ཚུ་གོང་ལུ་བཀུརཝ་ཨིན། དེ་དང་གཅིག་ཁར་ ང་བཅས་ཀྱི་ རྒྱལ་ཡོངས་གྱོན་ཆས་ལུ་ཡང་ གུས་བཀུར་ཡོད། དེ་འབདཝ་ལས་ ང་དཔའ་ཉམས་ཀྱི་སྒོ་ལས་ ང་རའི་གོ་གྱོན་དོ། ད་ཁྱེད་ལུ་ དགོད་བྲོ་ཅིག་ཞུ་གེ། ཁྱེད་ཀྱིས་ ད་ལྟོ་འཛམ་གླིང་གི་ ཧེམ་ཅུ་སྦོམ་ཤོས་འདི་བལྟ་བའི་བསྒང་ཡོད།
༼བགའ་སྐད།༽
ཨ་ནཱ་ལས་འགོ་བཙུགས་ཏེ་ རྒྱབ་ལས་སྦེ་འགྱོ་སྟེ་ ཨ་ནཱ་ ནང་ན་ལས་འཐོནམ་ཨིན། ཧེམ་ཅུ་འདི་ནང་ རང་ལུ་དགོ་པའི་ཅ་ཆས་མ་འདྲཝ་ག་ར་བཙུགས་བཏུབ། འགྲུལ་འཕྲིན་དང་ དངུལ་ཁུག གློག་རིག་ཆུང་བ། ཡིག་སྣོད། དེ་ལས་ དཔེ་དེབ་ཚུ།
༼བགའ་སྐད།༽
༼ཐལ་རྩེད་བརྡུངས།༽
སྐབས་སྐབས་ལུ་ རིན་ཐང་ཆེ་བའི་དོ་ཡང་བཙུགསཔ་ཨིན།
དེ་འབདཝ་ལས་ ང་བཅས་ལམ་སྲོལ་དང་ དེ་བཟུམ་སྦེ་ར་ རང་བཞིན་གནས་སྟངས་ཡང་ དར་ཏེ་ཡོད། ངེ་གི་རྒྱལ་ཁབ་ཀྱི་སའི་རྒྱ་ཆ་ ༧༢ འདི་ ནགས་ཚལ་སྦེ་ཡོད། ང་བཅས་རའི་རྩ་ཁྲིམས་ཆེན་མོ་ལྟར་འབད་བ་ཅིན་ འབྲུག་པའི་ས་ཆ་ཡོངས་བསྡོམས་ལས་ ཉུང་མཐའ་ལུ་བརྒྱ་ཆ་ ༦༠ ཐམ་པ་འདི་ གཏན་རྐྱང་ནགས་ཚལ་སྦེ་བཞག་དགོཔ་ཨིན།
༼ཐལ་རྩེད་བརྡུངས།༽
ང་བཅས་ཀྱི་རྩ་ཁྲིམས་ཆེན་མོ་ ཨ་ནཱི་རྩ་ཁྲིམས་ཆེན་མོ་གིས་ ང་བཅས་ལུ་ནགས་ཚལ་བཞག་དགོཔ་སྦེ་བཀོད་ཡོད། འདི་དང་འབྲེལ་ ང་བཅས་རའི་མངའ་བདག་རྒྱལཔོ་མཆོག་གིས་ རྩ་ཁྲིམས་ཆེན་མོ་འདི་ལག་ལེན་འཐབ་ཐོག་ལས་ དམངས་གཙོའི་ལམ་ལུགས་ ལག་ལེན་འཐབ་དགོཔ་སྦེ་བཟོ་ཡོད། ཁྱེད་ཀྱིས་ཤེས་དོ་འོང་ ང་བཅས་མི་སེར་ཚུ་ལུ་ དམངས་གཙོའི་ལམ་ལུགས་དགོཔ་མེད། ང་བཅས་ཀྱིས་འདི་ དགོཔ་སྦེ་ཡང་མ་ཞུཝ་མ་ཚད་ དགོས་འདོད་ ཡང་མ་བསྐྱེད་པའི་གུ་ ངེས་པར་དུ་ དགོཔ་སྦེ་བརྩོན་ཤུགས་ཡང་མ་བསྐྱེད། ཨིན་རུང་ ང་བཅས་ཀྱི་ མངའ་བདག་རྒྱལཔོ་མཆོག་གིས་ དམངས་གཙོའི་ལམ་ལུགས་འདི་ ངེས་པར་དགོཔ་སྦེ་སྤྲོད་གནངམ་མ་ཚད་ རྩ་ཁྲིམས་ཆེན་མོའི་ནང་ཡང་འཁོད་དགོཔ་སྦེ་ཨུ་ཚུགས་བསྐྱེད་ཅི། ད་རུང་དེ་གིས་ཡང་མ་དོ་བར་ མངའ་ཞབས་མཆོག་ལས་རྩ་ཁྲིམས་ཆེན་མོའི་ནང་ མངའ་མདག་རྒྱལཔོ་མཆོག་ལུ་གནས་དབྱུང་འབད་ཆོགཔ་དང་གཞན་ཡང་ ང་བཅས་ཀྱི་མ་འོངས་འབྲུག་རྒྱལ་པོ་མཆོག་ཚུ་དགུང་ལོ་༦༥ ལུ་ རྒྱལ་ཁྲི་རྩིས་སྤྲོད་གནང་དགོ་པའི་དོན་ཚན་ཡང་བཙུགས་ཏེ་ མི་སེར་ཚུ་ལུ་དབང་ཆ་སྤྲོད་དེ་ཡོད། ་
༼ཐལ་རྩེད་བརྡུངས།༽
ད་ལྟོའི་གནས་སྟངས་ནང་ ང་བཅས་འབྲུག་གི་ མངའ་བདག་རྒྱལ་པོ་གཅིག་གསེར་ཁྲི་ལས་ཟུར་བཞུགས་འབད་དེ་བཞུགས་ཡོད། ང་བཅས་ཀྱི་འབྲུག་རྒྱལ་བཞི་པ་མཆོག་འདི་ ལོ་ངོ་བཅུ་ཐམ་གྱི་ཧེ་མ་ ཟུར་བཞུགས་གནང་ཡོདཔ་དང་ དེ་ཡང་ སྐད་ཅན་མིང་ཅན་སྦེ་བཞུགས་པའི་བསྒང་ར་ཨིན། འདི་བསྒང་ འབྲུག་རྒྱལ་བཞི་པ་མཆོག་ དགུང་ལོ་ ༥༡ ལངམ་ཅིག་ཨིན།
ང་གིས་སླབ་དོ་བཟུམ་སྦེ་ ང་བཅས་ཀྱི་ས་ཆ་བརྒྱ་ཆ་༧༢ འདི་ ནགས་ཚལ་གྱིས་གང་སྟེ་ཡོདཔ་དང་ ནགས་ཚལ་འདི་སྔོན་དང་ཕུ་ག་ཨིནམ་སྦེ་ར་ཡོད། དེ་འབདཝ་ལས་ ང་བཅས་འདི་འཛམ་གླིང་སྐྱེ་ལྡན་ རིགས་སྣའི་ས་ཁོངས་ཕུད་དོ་དག་པ་ཅིག་ ཡོད་མིའི་གྲས་ལས་
གཅིག་ཨིནམ་ལས་ ང་བཅས་འདི་ བཙོག་རླུང་བར་གནས་ཀྱི་རྒྱལ་ཁབ་ཅིག་ཨིན། ད་རེས་ཀྱི་འཛམ་གླིང་འདི་ གནམ་གཤིས་འགྱུར་འགྲོས་ཀྱིས་ གནོད་དེ་ཡོད་པའི་ནང་ ང་བཅས་འདི་ བཙོག་རླུང་བར་གནས་སྦེ་སྡོད་མིའི་ རྒྱལ་ཁབ་ཅིག་ཨིན།
འ་ནཱི་འདི་ ཁག་ཆེ་ཏོག་ཏོ་ཅིག་ཨིན་པས། ད་རེས་ཀྱི་འཛམ་གླིང་ནང་བལྟ་བ་ཅིན་རྒྱལ་ཁབ་༢༠༠ དེ་ཅིག་ཡོདཔ་དང་ འདི་ནང་ བཙོག་རླུང་བར་གནས་སྦེ་སྡོད་མི་འདི་ ང་བཅས་རྐྱངམ་གཅིག་ཨིན་པས་ བཙོག་རླུང་བར་གནས་སྦེ་སྡོད་མི། མ་པ་ར་འབད་བ་ཅིན་ འདི་ཡང་མི་བདེན། འབྲུག་འདི་བཙོག་རླུང་བར་གནས་སྦེ་ སྡོད་མི་མེན། འབྲུག་འདི་བརྩོག་རླུང་ནང་ ཚད་ལས་ཉུངམ་སྦེ་ཡོདཔ་ཡོད། ངེ་གི་རྒྱལ་ཁབ་གཅིག་ལས་དུ་རླངས་འདི་ ཊཱན་ས་ཡ་༢.༢ དེ་ཅིག་འཐོནམ་ཨིན། དེ་འབདཝ་ད་ ང་བཅས་ཀྱི་ནགས་ཚལ་གྱི་ཚད་འདི་བཟུམ་ ཚར་གསུམ་དེ་ཅིག་བཙགཔ་ཨིན། དེ་འབདཝ་ལས་ ང་བཅས་འདི་ ལོ་རེ་ནང་དུ་རླངས་ཊཱན་ས་ཡ་ ༤ བ་ ལྷགཔ་རེ་བཙག་དོ་ཡོདཔ་ལས་ངེས་ཏིག་སྦེ་ བཙོག་རླུང་ཐིམ་སའི་ས་གོ་ཅིག་ཨིན། དེ་གིས་ཡང་མི་དོ་
༼ཐལ་རྩེད་བརྡུངས།༽
ང་བཅས་ཕྱིར་ཚོང་སྦེ་ སླར་འབྱུང་གློག་མེ་ཚོང་སྒྱུར་འཐབ་མི་འདི་ ང་བཅས་ཀྱི་མགྱོགས་འགྲོས་འགྱོ་མིའི་ གཙང་ཆུ་ཚུ་ལས་བཟོཝ་ཨིན། ད་རེས་ ང་བཅས་ཀྱི་ནུས་ཤུགས་གཙང་ཏོག་ཏོ་ ཕྱིར་ཚོང་འཐབ་མི་གིས་ང་བཅས་ཀྱི་ཁྱིམ་ཚང་ས་ཁོངས་ནང་གི་ དུ་རླངས་ཊཱན་ས་ཡ་༦ ལྷགཔ་ཅིག་བཙག་དོ། སྤྱི་ལོ་༢༠༢༠ ནང་འཁོད་གློག་མེ་ཕྱིར་ཚོང་ལས་ དུ་རླངས་ཊཱན་ ས་ཡ་༡༧ དེ་ཅིག་བཙག་ཚུགས། ང་བཅས་ཀྱིས་ཆུའི་གློག་མེ་གི་ནུས་པ་ཕྱེད་ དེ་ཅིག་བཏོན་ཏེ་འབད་རུང་ མ་པ་ང་བཅས་ལཱ་འདི་ལུ་བརྩོན་ཤུགས་སྐྱེད་དོ། ནུས་ཤུགས་གཙང་ཏོག་ཏོ་དང་གནོད་པ་མེད་མི་འདི་ ཕྱིར་ཚོང་འཐབ་པ་ཅིན་ དུ་རླངས་ཊཱན་ ས་ཡ་༥༠ དེ་ཅིག་བཙག་ཚུགས། འ་ནཱི་འདི་ ནིའུ་ཡོཀ་ཁྲོམ་སྡེ་གིས་ལོ་གཅིག་ནང་ བཟོ་བའི་དུ་རླངས་བ་མང་ཟེར་ཞུ་ནི།
ང་བཅས་རྒྱལ་ཁབ་ནང་ན་འདི་ ངེས་ཏིག་བཙོག་རླུང་ཐིམ་ས་སྦེ་ཨིནམ་དང་ རྒྱལ་ཁབ་ཕྱི་ཁ་ལུ་འདི་ བཙོག་རླུང་ནུས་མེད་བཟོ་དོ་ཡོདཔ་ཨིན། འ་ནཱི་འདི་ཁག་ཆེ་ཏོག་ཏོ་ཨིན། ཁྱེད་ཀྱིས་ཤེས་དོ་བཟུམ་ འཛམ་གླིང་གི་ཚ་དྲོད་ཡར་འཕར་འགྱོ་དོ་ཡོདཔ་ལས་ གནམ་གཤིས་འགྱུར་འགྲོས་འདི་ངོ་མ་ཨིན་པས། གནམ་གཤིས་འགྱུར་འགྲོས་ཀྱིས་ ངེ་གི་རྒྱལ་ཁབ་ལུ་གནོད་དོ། ང་བཅས་ཀྱི་འཁྱེག་རི་ཚུ་བཞུ་འགྱོཝ་ལས་ ཆུ་རུད་དང་ས་རུད་ཚུ་ཐོན་ཏེ་ཡོད། དེ་གིས་ རྒྱལ་ཁབ་ནང་རྐྱེན་ངན་དང་ ཁྱབ་ཆེ་བའི་གནོད་པ་ཚུ་བྱུང་ཡོད། ང་འ་ནཱི་མཚོ་ནང་འཕྲལ་ཁམས་ཅིག་ཁར་ལྷོད་ཡོད། མཚོ་འདི་སེམས་ཤོར་སི་སི་སྦེ་ཡོད། ལོ་ངོ་༡༠ གྱི་ཧེ་མ་འ་ནཱེ་སྦེ་མཐོངམ་ཨིནམ་དང་ དེ་ལས་ལོ་ངོ་ ༢༠ གི་ཧེ་མ་ འ་ནཱེ་སྦེ་མཐོངམ་ཨིན་པས། ལོ་ངོ་ ༢༠ གི་ཧེ་མ་འདི་ མཚོ་འདི་ཡོད་ར་མིན་འདུག དེ་བསྒང་ག་ར་འཁྱེག་སྦེ་ཨིན་པས། ལོ་ངོ་དག་པ་ཅིག་གི་ཧེ་མ་ དེ་བཟུམ་མའི་མཚོ་ཅིག་གི་ མཐའམ་བེད་འགྱོ་སྟེ་ འོག་གི་ལུང་ཤོང་ཚུ་ནང་གནོད་སྐྱོན་རྐྱབ་ཅི། གནོད་སྐྱོན་འདི་ མཚོ་གཅིག་རྐྱངམ་གཅིག་གིས་རྐྱབ་ཡོདཔ་ཨིན། ང་བཅས་ཚུ་འདི་མཚོ་ ༢༧༠༠ དེ་ཅིག་གི་ གདོང་ལེན་འབད་དགོཔ་ཡོད། འདི་ནང་ཤེས་དགོཔ་འདི་ ངེ་གི་རྒྱལ་ཁབ་དང་མི་སེར་ཚུ་གིས་ འཛམ་གླིང་ཚ་དྲོད་ཡར་འཕར་འགྱོ་ནི་ལུ་ གནོད་པའི་ལཱ་འབད་འབདཝ་མེད། ཨིན་རུང་ ང་བཅས་འདི་གི་ གནོད་པའི་བྱེམ་ཕོག་སྟེ་ཡོད། ང་བཅས་བཟུམ་མའི་རྒྱལ་ཁབ་ཆུང་ཀུ་དང་སྤྱང་ཀ་ གངས་རིའི་བར་ན་སྐོབས་ཚུད་སྦེ་ལུས་ཡོད་པ་ལས་ གནམ་མེད་ས་མེད་ལཱ་ཁག་གཏངམ་མས། ཨིན་རུང་ ངབཅས་ཙང་ཙ་འབད་དེ་མི་སྡོད། ང་བཅས་ཀྱིས་ཡང་གནམ་གཤིས་འགྱུར་འགྲོས་ལུ་ གདོང་ལེན་འབད་འོང། འདི་འབདཝ་ལས་ ང་བཅས་ཀྱི་བཙོག་རླུང་བར་གནས་སྦེ་ སྡོད་ནི་ལུ་ཁས་ལེན་འབད་ཡོད།
ང་བཅས་ཀྱི་ཁས་ལེན་དང་པ་འདི་ སྤྱི་ལོ་ ༢༠༠༩ ནང་ ཀོ་པེན་ཧེ་གེན་ལུ་ཚོགས་པའི་ ཀོཔ་ ༡༥ ཞལ་འཛོམས་ནང་ཕུལ་ཡོད། དེ་བསྒང་ག་གིས་ཡང་ མ་ཤེས་པས། གཞུང་ཆ་ཁྱབ་ ཁོང་ར་གཅིག་གིས་གཅིག་ལུ་ གནམ་གཤིས་འགྱུར་འགྲོས་འཐོན་བཅུག་པའི་སྐོར་ལས་ ཁ་ཉེས་བཀལ་ཏེ་འུར་བྱེལ་འཐབ་སྡོད་ནུག རྒྱལ་ཁབ་ཆུང་ཀུ་ཅིག་གིས་ལགཔ་ཡར་འཐུ་སྟེ་ ང་བཅས་ནཱ་ལས་ཕར་དུས་གཏན་རྐྱང་ བཙོག་རླུང་བར་གནས་སྦེ་སྡོད་ནི་ཟེར་སླབ་ད་ ག་གིས་ཡང་ཉན་ཁུག་མ་བཏབ་པས། ག་ལུ་ཡང་ཚ་གྱང་མིན་འདུག
པེ་རིས་ལུ་ ན་ཧིང་སྤྱི་ཟླ་༡༢ པའི་ནང་ ཀོཔ་༢༡ པའི་ཞལ་འཛོམས་ནང་ལོག་སྟེ་ར་ བཙོག་རླུང་བར་གནས་སྦེ་ དུས་གཏན་རྐྱང་སྡོད་ནི་ཟེར་ ད་རུང་ཁས་ལེན་ཕུལ་ཡི། ད་རེས་ནཱ་འབདན་ ང་བཅས་ཀྱིས་ཞུ་མི་ལུ་ག་ར་གིས་ཉན་ཅི། ང་བཅས་ཀྱིས་ཞུ་མི་སྙན་གསནམ་མ་ཚད་ ག་ར་གིས་རྩིས་མཐོང་འབད་ཡི། པེ་རིས་ལུ་ མ་འདྲཝ་འབྱུང་མི་འདི་ གཞུང་ཆ་ཁྱབ་མཉམ་འབྲེལ་ཐོག་ལས་གནམ་གཤིས་འགྱུར་འགྲོས་ འཐོན་མི་འདི་ངོས་ལེན་འབད་ཡོདཔ་མ་ཚད་ ག་ར་གཅིག་ཁར་སྡོད་ཞིནམ་ལས་ ལཱ་གཅིག་ཁར་ འབད་ནི་གི་གྲོས་འཆམ་བྱུང་ཡོད། རྒྱལ་ཁབ་ཆུང་ཤོས་ལས་ སྦོམ་ཤོས་ཚུན་ག་ར་གིས་ བཙོག་རླུང་ཕྱིར་བཏོན་འབད་ནི་འདི་ མར་ཕབ་འབད་ནི་གི་ཁས་བླངས་ཕུལ་ཡོད། འཛམ་གླིང་སྤྱི་ཚོགས་ཀྱི་གནམ་གཤིས་འགྱུར་འགྲོས་ཀྱི་ བཀོད་ཁྲམ་ཞལ་འཛོམས་དང་འཁྲིལ་བ་ཅིན་ ག་ར་གིས་ཁས་བླངས་འབད་མི་འདི་གུ་ གནས་ཚུགས་པ་ཅིན་ ང་བཅས་ཀྱིས་འཛམ་གླིང་ཚ་དྲོད་ཡར་འཕར་འདི་ བསིལ་དྲོད་ཚད་གཞི་ སེལ་ཤི་ཡཱསི་གཉིས་ཀྱི་ནང་འཁོད་ བཞག་ཚུགས་པའི་རེ་བ་ཡོད།
ད་ག་ཁྱབ་རུང་ ང་གིས་ནཱ་གི་ ཊེཏ་འགོ་འདྲེན་པ་ཚུ་ལུ་ ནཱ་གི་དྲོད་ཚད་འདི་ ཌི་གི་རི་གཉིས་ཀྱིས་ཡར་སེང་འབད་ད་སླབ་ཅི། ཁྱེད་ལ་ལུ་ཅིག་ ཨ་རྟག་དང་མ་འདྲ་བའི་དྲོད་ཚོར་བ་ཅིན་ ག་ལུ་ཁ་གཏང་ནི་ཨིན་ན་མཁྱེན་དོ་འོང།
ང་བཅས་ག་ར་གི་ཁ་ཐུག་ལས་ཁས་བླངས་འདི་ ལུ་གནས་དགོཔ་འདི་ཁག་ཆེ། འབྲུག་རྒྱལ་ཁབ་གི་ཐད་ཁར་ལྷོདཔ་ད་འདི་ བཙོག་རླུང་བར་གནས་སྦེ་ སྡོད་ནིའི་ཁས་ལེན་ལུ་ གནས་ཏེ་ར་སྡོད་འོང་། ང་བཅས་ཀྱིས་ཐབས་ལམ་བཏོན་མི་ ལ་ལུ་ཅིག་ཞུ་བ་ཅིན་ ང་བཅས་གྲོང་གསེབ་ཚུ་ནང་ གློག་མེ་སྟོང་པར་བྱིན་ཏེ་ཡོད། དེ་སྦེ་བྱིན་དགོ་མི་འདི་ཡང་ གློག་མེ་སྟོང་པར་བྱིན་པ་ཅིན་ ཁོང་གིས་ལྟོ་འབད་ནིའི་དོན་ལུ་ ཐབས་ཤིང་ལག་ལེན་འཐབ་མི་དགོ། ང་བཅས་ཀྱི་ཡུན་བརྟན་སྐྱེལ་འདྲེན་ནང་ མ་རྩ་གཞི་བཙུགས་འབད་དོ་ཡོདཔ་དང་གློག་མེའི་འགྲུལ་འཁོར་ཉོ་ནིའི་ ནང་གོང་ཚད་ཕབ་ཆག་འབད་དེ་བྱིནམ་ཨིན། དེ་དང་འདྲཝ་ ནུས་ཆུང་གློག་ཤེལ་ཉོ་ནིའི་གོང་ཚད་ཡང་ ཕབ་ཆག་འབད་དེ་བྱིན་ཡོད། ང་བཅས་གཞུང་གི་ཡིག་འགྲུལ་ག་ར་ ཤོག་ཀུ་ལག་ལེན་འཐབ་ནི་མེདཔ་བཟོ་དོ། ང་བཅས་ཀྱི་རྒྱལ་ཡོངས་ལས་རིམ་ འབྲུག་གཙང་སྦྲ་ཟེར་མི་གི་ཐོག་ལས་ རྒྱལ་ཁབ་མཐའ་དབུས་ག་ར་ གཙང་ཏོག་ཏོ་བཟོ་དོ་ཡོདཔ་དང་ འབྲུག་སྔོ་ལྗང་ཟེར་མི་གི་ཐོག་ལས་ རྒྱལ་ཁབ་མཐའ་དབུས་ག་རའི་ནང་ ཤིང་བཙུགས་དོ། ་
དེ་འབདཝ་ད་ ང་བཅས་ཀྱིས་ བཙོག་རླུང་བར་གནས་སྦེ་སྡོད་ནི་གི་ ཐབས་བྱུས་གཙོ་བོའི་གྲལ་ཁར་ ང་བཅས་ཀྱི་སྲུང་སྐྱོབ་གླིང་ག་ཚུ་ཨིན། ང་བཅས་ཀྱི་སྲུང་སྐྱོབ་གླིང་ག་འདི་ བཙོག་རླུང་ཐིམ་ས་ཨིན། འདི་ཚུ་ང་བཅས་གཟུགས་ཀྱི་གློཝ་དང་འདྲ། ད་རེས་ ང་བཅས་རྒྱལ་ཁབ་ཕྱེད་བ་མངམ་འདི་ རྒྱལ་ཡོངས་གླིང་ག་དང་ རང་བཞིན་སྲུང་སྐྱོབ་ས་ཁོངས་འདི་ རི་དྭགས་ས་ཁོངས་སྦེ་བཞག་ཡོད། ་ དེ་ནང་དགའ་ཤོས་ཅིག་ག་ཅི་ཡོད་ ཟེར་བ་ཅིན་ ས་ཁོངས་འདི་ཚུ་ག་ར་ སྐྱེ་ལྡན་བར་ཁྱམ་ས་གོའི་ མཐུད་འབྲེལ་ཐོག་ལས་མཐུད་དེ་ཡོད། འདི་གིས་ ག་ཅི་སྟོནམ་སྨོ་ཟེར་བ་ཅིན་ ང་བཅས་སེམས་ཅན་ཚུ་ རྒྱལ་ཁབ་ཀྱི་ས་ཁོངས་ག་ཏེ་ཡང་ འཁྱམས་ཏེ་འགྱོ་ཚུགས། དཔྱེ་སྦེ་ ཨ་ནཱི་སྟག་འདི་བལྟ་ད། སའི་མཐོ་ཚད་རྒྱ་མཚོ་ལས་མི་ཊར་༢༥༠ གི་ ཚ་དྲོད་ཡོད་པའི་ནགས་ཚལ་ནང་མཐོང་མི་འདི་ ལོ་གཉིས་ཀྱི་རྒྱབ་ལས་ སྟག་འདི་ར་ སའི་མཐོ་ཚད་མི་ཊར་༤༠༠༠ གི་བསིལ་དྲགས་ཡོད་པའི་ གངས་རི་ནང་ མཐོངམ་ཨིན་མས། ཨ་ནཱི་འདི་ ཡ་མཚན་ཆེ་སི་སི་མིན་ནུག་ག།
༼ཐལ་རྩེད་བརྡུངས།༽
ང་བཅས་ཨ་ནཱེ་སྦེ་ར་བཞག་ནི་འདི་ཁག་ཆེ། ང་བཅས་ཀྱི་གླིང་ག་ཚུ་ ཡ་མཚན་ཅན་སྦེ་བཞག་ནི་འདི་ཁག་ཆེ། ལོ་ཨ་རྟག་ར་ ང་བཅས་གླིང་ག་ནང་བཙོག་པ་དང་ ས་གཏེར། ཤ་བདའ་ནི་ སེམས་ཅན་གསད་ནི་ཚུ་སྔོན་འགོག་འབད་ནིའི་མཐུན་རྐྱེན་ཡང་ བཞགཔ་མ་ཚད་ གླིང་ག་འདི་ནང་ སྡོད་མིའི་མི་སྡེ་ཚུ་ལུ་ རང་བཞིན་གནས་སྟངས་དང་ མཐུནམ་སྦེ་སྡོད་པའི་གུ་ ནགས་ཚལ་འཛིན་སྐྱོང་དང་ གནམ་གཤིས་འགྱུར་འགྲོས་དང་མཐུན་གྱུར་འབད་ནི་ དེ་ལས་ མི་ཚེ་ཧེ་མ་བ་དྲགཔ་སྦེ་སྐྱོང་ཚུགས་ནིའི་ དོན་ལུ་ཡང་མཐུན་རྐྱེན་ལོགས་སུ་སྦེ་བཞག་ཡོད།
ཨ་ནཱི་འདི་ འགྲོ་སོང་སྦོམ་ གནས་པའི་གཞི་ཨིན་མས། ནཱ་ལས་ཕར་ ལོ་དག་པ་ཅིག་ནང་ ང་བཅས་དཔལ་འབྱོར་ཆུང་ཀུ་འདི་ནང་ རང་བཞིན་གནས་སྟངས་སྲུང་སྐྱོབ་འབད་ནིའི་ མ་དངུལ་ཡང་ ལངམ་སྦེ་བཏོན་མི་ཚུགས་ནི་མས། མ་གཞི་ རྩིས་བཏོན་ལྟཝ་ད་ ང་བཅས་ཀྱི་ཉམས་སྲུང་ལཱ་གི་འགྲོ་སོང་ཧྲིལ་བུམ་ རང་ལས་བཏོན་ནིའི་དོན་ལུ་ ལོ་ངོ་༡༥ ལྷགཔ་ཅིག་བསྒོར་ནི་མས། ་ དེ་འབདཝ་ད་ འབྲུག་དང་ འཛམ་གླིང་ལུ་ ལོ་ངོ་༡༥ དེ་ཅིག་ རྒྱབ་བཤུད་རྐྱབ་སྡོད་པར་མི་བཏུབ།
འདི་འབདཝ་ལས་ མི་དབང་མངའ་བདག་རྒྱལ་པོ་མཆོག་གིས་ འབྲུག་པའི་ཚེ་སྲོག་ཟེར་བའི་ ལས་རིམ་འགོ་བཙུགས་ཅི། འབྲུག་པའི་ཚེ་སྲོག་ཟེར་མི་གིས་ ང་བཅས་ལུ་དགོ་པའི་ དུས་ཚོད་བྱིནམ་ཨིན། འདི་གིས་ང་བཅས་ལུ་ ཉེ་བར་མཁོ་བའི་དུས་མཚམས་བྱིནམ་ཨིན། འདི་གིས་ང་བཅས་གཞུང་གིས་ རང་བཞིན་གནས་སྟངས་ཧྲིལ་བུམ་བདག་འཛིན་ འབད་མ་ཚུགས་ཚུན་ ང་བཅས་རའི་གླིང་ག་བལྟ་ནི་དང་ ཉེན་སྲུང་འབད་ནི་ལུ་ཉེ་བར་མཁོ་བའི་ མ་དངུལ་གྱི་བདེ་དོག་བཟོཝ་ཨིན། དེ་ནང་གི་ཐབས་ཤེས་འདི་ མི་ངོམ་དང་ལས་འཛིན་ གཙུག་སྡེ་ཚུ་ལས་ བར་སྐབས་ཀྱི་མ་དངུལ་ཅིག་བསྡུ་ནི་དང་ དེ་ཡང་སྔོན་སྒྲིག་གནས་ཚིག་ ཚུ་བསྒྲུབ་ནི་དང་ མ་དངུལ་དགོཔ་ག་ར་ལངམ་སྦེ་བསྡུ་ཚར་བ་ཅིན་ སྒྲིག་ཆ་འདི་ཆ་གནས་ཡོདཔ་སྦེ་བརྩི་ནི་ཨིན། དེ་འབདཝ་ལས་ རྩ་བོ་སྣ་མང་ཨིན་རུང་ སྒྲིག་ཆའི་ཆ་གནས་གཅིག་སྦེ་ཨིན། ཐབས་ཤེས་འདི་ ཝཱལ་ཨིསི་ཊིཊ་ལས་ རྟ་དྲངས་དྲངམ་ཨིན། དེའི་དོན་དག་འདི་ ཞལ་འདེབས་བྱིན་མིའི་མི་ངོམ་ཚུ་གིས་ ཞལ་འདེབས་བྱིན་ཚུགས་ནི་དང་ མ་དངུལ་ཉུང་བའི་འཆར་གཞི་ཨིན་པའི་ དོགས་པ་རྩ་ལས་ཟ་མ་དགོཔ་སྦེ་ཨིན། ཐབས་ཤེས་འདི་ མགྱོགས་འགྲོས་ཀྱི་ ལས་འགུལ་བཟུམ་ཨིནམ་དང་ དེའི་དུས་ཡུན་ལོ་ངོ་༡༥ དང་ དུ་རླངས་ཊཱན་ས་ཡ་ལས་བཅསཔ་སྦེ་ བཀག་བཞག་མི་བཞག་གི་ཐུགས་བསམ་བཞེས་དགོ། ལན་ཐེངས་གཅིག་ སྒྲིག་ཆ་འདི་ ཆ་གནས་འབད་ཚར་བའི་བསྒང་ལས་ བར་སྐབས་ཀྱི་མ་དངུལ་འདི་ལག་ལེན་འཐབ་ཐོག་ལས་ ང་བཅས་ཀྱིས་ གླིང་ག་འདི་སྲུང་སྐྱོབ་འབད་ནི་དང་ དེ་གིས་བར་ན་ གཞུང་གིས་མ་དངུལ་རྒྱབ་སྐྱོར་འདི་ ཨ་ཙི་རེ་སྦེ་ ལོ་ངོ་༡༥ ཚུན་གྱི་བར་ ཡར་སེང་འབད་དེ་བྱིན་ནི་ཨིན། དེ་གི་ཤུལ་ལས་ དུས་རྒྱུན་ར་ མ་དངུལ་ཧྲིལ་བུམ་ གཞུང་གི་ཁ་ཐུག་ལས་ བྱིན་ནི་གི་ཁས་ལེན་ཡོད།
ང་བཅས་འདི་གུ་ལྷོད་ནི་འབད་དོ། ད་རེས་ཀྱི་ལོ་མཇུག་ཁམས་ལུ་ སྒྲིག་ཆ་འདི་ ཆ་གནས་འབད་ཚུགས་པའི་རེ་བ་ཡོད། དེ་གིས་ང་ གནམ་མེད་ས་མེད་ སྤྲོ་བ་བྱུང་སྟེ་ཡོད།
༼ཐལ་རྩེད་བརྡུངས།༽
འཛམ་གླིང་རི་དྭགས་མ་དངུལ་འདི་ ང་བཅས་ཀྱི་ལཱ་འདི་ནང་ མཉམ་རོགས་གཙོ་ཅན་ཨིནམ་ལས་ ཁོང་གིས་འབྲུག་དང་འཛམ་གླིང་ནང་ལུ་ ཁྱད་འཕགས་ཀྱི་ལཱ་འབད་གནང་མི་ལུ་ ང་རའི་ཁ་ཐུག་ལས་ བཀའ་དྲིན་ལེགས་སོ་ཞུ་ནི་ཨིན། ་
༼ཐལ་རྩེད་བརྡུངས།༽
ཨའོ་ད་འབདན་ ནཱ་ལུ་དྲོད་བཏགས་དོ།
ང་བཅས་ཀྱི་སྲུང་ལུ་ཉན་མི་འདི་ལུ་ བཀའ་དྲིན་དགའ་ཚོར་ཡོད། སྲུང་འདི་ཡང་ ང་བཅས་ཀྱི་ཁས་ལེན་བཞིན་དུ་ ག་དེ་སྦེ་བཙོག་རླུང་བར་གནས་སྦེ་བཞག་དོ་ག་དང་ ང་བཅས་རྒྱལ་ཁབ་ཀྱི་རང་བཞིན་གནས་སྟངས་འདི་ ང་བཅས་དང་ ཨ་ལུ་ཚུ་ ཁྱེད་ཀྱི་ཨ་ལུ་ཚུ་ དེ་ལས་འཛམ་གླིང་གི་དོན་ལུ་ སྔར་བཞིན་བདག་འཛིན་འཐབ་སྟེ་ བཞག་ཡོད་པའི་སྐོར་ལས་ཨིན། དེ་འབདཝ་ད་ ང་བཅས་ན་སྲུང་གཏང་པར་འོངམ་མེན། སྲུང་གཏང་པར་ཨིན་ན? ང་བཅས་ནཱ་ལུ་ གཅིག་ཁ་སྦེ་ རེ་འདོད་བསྒྲུབ་པར་ཨིན། དེ་འབདཝ་ལས་ མཇུག་ལུ་ ང་རའི་ཁ་ཐུག་ལས་ ངེ་གི་རེ་འདོད་གཅིག་བཤད་ནི་ཨིན། ང་བཅས་ཀྱིས་ག་དེམ་ཅིག་སྦེ་ འགོ་ཁྲིད་དང་ རྒྱུ་ཆས་ དབང་ཤུགས་ སྤྲོ་སྣང་ཚུ་མཉམ་འབྲེལ་ཐོག་ལས་ འབྲུག་པའི་ཚེ་སྲོག་ཟེར་བའི་ཐབས་ཤེས་འདི་ རྒྱལ་ཁབ་གཞན་ཁ་ལས་ཕར་ ཅོག་གཅིགཔ་སྦེ་འབད་བ་ཅིན་ ཁོང་རའི་སྲུང་སྐྱོབ་ས་ཁོངས་འདི་ དུས་བརྟན་རྐྱང་ཉམས་སྲུང་འབད་ཚུགས། དེ་ཡང་གཙོ་བོ་ར་ རྒྱལ་ཁབ་མང་ཤོས་ཅིག་ནང་ར་ ང་བཅས་བཟུམ་མའི་དཀའ་སྡུག་མྱོང་དོ་ཡོདཔ་ལས་བརྟེན་ཨིན། ཁོང་ཚུ་ལུ་ཡང་ འཛམ་གླིང་ཡུན་བརྟན་བཞག་ནིའི་ གདོང་ལེན་འབད་ཚུགས་པའི་ རང་བཞིན་རྒྱུ་ཆས་ཡོད་རུང་ ད་ལྟོ་གནས་སྐབས་ཅིག་དེ་ནང་མ་རྩ་གཞི་བཙུགས་འབད་ནིའི་ ལྕོགས་གྲུབ་མེདཔ་འོང། ང་བཅས་ཀྱིས་ འབྲུག་པའི་ཚེ་སྲོག་ཟེར་བའི་ ཐབས་ཤེས་བཟུམ་ཅིག་ འཛམ་གླིང་ཡོངས་ལུ་ཁྱབ་པའི་ འཛམ་གླིང་གི་མ་དངུལ་ལས་རིམ་ཅིག་ མིང་ཡང་ འཛམ་གླིང་གི་ཚེ་སྲོག་ཟེར་མི་ཅིག་གཞི་བཙུགས་འབད་བ་ཅིན་མི་དྲག་ག་ཟེར་མནོཝ་མས། ཁྱེད་ཚུ་གིས་ ང་བཅས་ཀྱི་རེ་འདོད་འདི་ རྒྱལ་ཁབ་ས་མཚམས་ཕྱི་ཁར་འབག་སྟེ་ ང་བཅས་འཛམ་གླིང་གི་མ་འོངས་པའི་མདུན་ལམ་ལུ་ ཚ་གྱང་ཡོད་མི་ཚུ་གིས་ གྲོགས་རམ་འབད་ནིའི་ནང་ སྤྲོ་བ་བསྐྱེད་ནང་ཟེར་ཞུ་ནི་ཨིན། ག་ཁྱབ་ཟེར་བ་ཅིན་ ང་བཅས་ག་ར་ རེ་འདོད་འདི་གཅིག་ཁར་འགྲུབ་ནི་དང་ ལཱ་གཅིག་ཁར་འབད་ནི་ གནམ་གཤིས་འགྱུར་འགྲོས་ཀྱི་གདོང་ལེན་འབད་ནི། དེ་ལས་འཛམ་གླིང་ཉེན་སྲུང་ ཡང་གཅིག་ཁ་སྦེ་འབད་དགོཔ་ཡོད། ག་ཅི་སྨོ་ཟེར་བ་ཅིན་ དངོས་སུ་འདི་ ང་བཅས་ག་ར་འདི་ནང་གཅིག་ཁར་ཨིན། ང་བཅས་ལ་ལུ་ཅིགཔོ་འདི་ གོ་ལ་སོ་སོ་གྱོནམ་ཨིན་རུང་ འདི་ནང་འདི་གཅིག་ཁར་ཨིན་མནོཝ་མས།
གནམ་མེད་ས་མེད་བཀའ་དྲིན་ཆེ། བཀྲ་ཤིས་བདེ་ལེགས།
༼ཐལ་རྩེད་བརྡུངས།༽
བཀའ་དྲིན་ཆེ། བཀའ་དྲིན་ཆེ། བཀའ་དྲིན་ཆེ།</content>
</file>
</xml>
