<?xml version="1.0" encoding="UTF-8"?>
<xml language="ltg">
<file id="1">
  <head>
    <url>http://www.ted.com/talks/matt_cutts_try_something_new_for_30_days?language=ltg</url>
    <pagesize>87018</pagesize>
    <dtime>Sun Apr 22 18:50:58 CEST 2018</dtime>
    <encoding>UTF-8</encoding>
    <content-type>text/html; charset=utf-8</content-type>
    <keywords>talks, culture, success</keywords>
    <speaker>Mets Katzs</speaker>
    <talkid>1183</talkid>
    <videourl>https://download.ted.com/talks/MattCutts_2011U.mp4</videourl>
    <videopath>talks/MattCutts_2011U.mp4</videopath>
    <date>2011/03/03</date>
    <description>TED Talk Subtitles and Transcript: Voi ir kas taids, kū jius vysod asat gribiejs padareit, nu... nikuo? Mets Katzs īsoka: Paraugit tū 30 dīnys. Itei eisuo i prīceiguo runa dūd lobu pajiemīnu, kai dūmuot par mierķu pastateišonu i dasnīgšonu.</description>
    <title>Mets Katzs: 30 dīnys paraugit koč kū jaunu</title>
    <transcription>
      <seekvideo id="1">Pyrma dažim godim es sasajutu, kai byutu īsasprīds kasdīnā, deļtuo izdūmuoju sekuot dyžanuo amerikaņu filosofa Morgana Sperloka pāduos i 30 dīnys paraudzeit kū jaunu. Ideja ir cīši vīnkuorša. Aizadūmoj par kū taidu, kū sovā dzeivē vysod esi gribiejis padareit i paraugi tū cytys 30 dīnys. Izaruoda, kai 30 dīnys ir taišni eistuo laika šaļts, kab dabuotu jaunu īrodumu voi pamastu kaidu vacū, pīvadumam, ziņu vieršonuos nu sovys dzeivis.</seekvideo>
      <seekvideo id="2">Ir koč kas, kū īsavuiceju, dorūt itūs 30 dīnu aizdavumus. Vysu pyrma mieneši naproskrieja garum, aizmiersteibā, i beja daudzi vairuok kū atguoduot. Daļa izaicynuojuma aizdavuma beja kotru mieneša dīnu sataiseit vīnu fotografeju. Es atguodoju, kur taišni beju i kū tymā dīnā dareju. Pamaneju, ka kai dareju vaira i gryušuokus 30 dīnu aizdavumus, auga muna ticeiba sev. Nū sātā sādūša datortuorpa es tyku par puiškinu, kurs brauc iz dorbu ar ritini. Prīcys piec! (Smīklys) Pārnajā godā saguoja izkuopt Kilimandžaro, aukstuokajā kolnā Afrikā. Pyrma izsuoču sovus 30 dīnu aizdavumus nikod nabyutu tveics piec taidim pīdzeivuojumim</seekvideo>
      <seekvideo id="3">Es saprotu, ka eistyn koč kū gribi, tod 30 dīnuos var padareit vysa kuo! Asat nazkod gribiejuši pīraksteit romanu? Kotru novembri desmitim tyukstūšu cylvāku 30 dīnu laikā rauga pīraksteit sovu 50 000 vuordu romanu nu nullis. Izaruoda, kai jiusim tik viņ kai vīnu mienesi kotru dīnu juopīroksta 1 667 vuordi. Tai es ari dareju. Cyta vydā, nūslāpums ir naīt gulātu, cikom naasat pīrakstejuši ituos dīnys vuordus. Jiusim varbyut byus mīga bods, nu dabeigsit sovu romanu. Voi muna gruomota ir jauns dyžanais Amerikys romans? Nā! Es tū pīraksteju par vīnu mienesi! Jis ir baimeigs! (Smīklys) Tok vysu tuoļuokuo dzeivi, kod TED večerinkā sasateiku ar Džonu Hodžmenu, maņ nav juosoka: „Es asu datorzynuotnīks.” Nā, nā, ka grybu, varu saceit: „Asu rakstinīks.”</seekvideo>
      <seekvideo id="4">(Smīklys)</seekvideo>
      <seekvideo id="5">Vei, pādejais, kū grybu saceit. Es īsavuiceju, ka dorūt mozys i ilgtspiejeigys puormejis, tū, kū es varu dareit ari iz prīšku, tys īrosts palyka. Lelim i trokim izaicynuojumim nav ni vainis. Eistyneibā, tī ir dyžan ļusteigi. Tok tī drūsai viņ nabyus īrodums. 30 dīnys atsasokūt nu cukra, 31. dīna izaviere koč kai itai:</seekvideo>
      <seekvideo id="6">(Smīklys)</seekvideo>
      <seekvideo id="7">Tai niu es jums vaicoju: Kuo jius vēļ gaidit? Es varu drūsai saceit, ka cytys 30 dīnys īs iz prīkšu taipat, kai guojušys. pateik jums tys voi nā, tod parkū napadūmuot par kū taidu, kū vysod asat gribiejs paraudzeit, i dareit tū! Cytys 30 dīnys.</seekvideo>
      <seekvideo id="8">Paļdis.</seekvideo>
      <seekvideo id="9">(Publika plaukšynoj)</seekvideo>
    </transcription>
    <wordnum>383</wordnum>
    <charnum>2430</charnum>
  </head>
  <content>Pyrma dažim godim es sasajutu, kai byutu īsasprīds kasdīnā, deļtuo izdūmuoju sekuot dyžanuo amerikaņu filosofa Morgana Sperloka pāduos i 30 dīnys paraudzeit kū jaunu. Ideja ir cīši vīnkuorša. Aizadūmoj par kū taidu, kū sovā dzeivē vysod esi gribiejis padareit i paraugi tū cytys 30 dīnys. Izaruoda, kai 30 dīnys ir taišni eistuo laika šaļts, kab dabuotu jaunu īrodumu voi pamastu kaidu vacū, pīvadumam, ziņu vieršonuos nu sovys dzeivis.
Ir koč kas, kū īsavuiceju, dorūt itūs 30 dīnu aizdavumus. Vysu pyrma mieneši naproskrieja garum, aizmiersteibā, i beja daudzi vairuok kū atguoduot. Daļa izaicynuojuma aizdavuma beja kotru mieneša dīnu sataiseit vīnu fotografeju. Es atguodoju, kur taišni beju i kū tymā dīnā dareju. Pamaneju, ka kai dareju vaira i gryušuokus 30 dīnu aizdavumus, auga muna ticeiba sev. Nū sātā sādūša datortuorpa es tyku par puiškinu, kurs brauc iz dorbu ar ritini. Prīcys piec! (Smīklys) Pārnajā godā saguoja izkuopt Kilimandžaro, aukstuokajā kolnā Afrikā. Pyrma izsuoču sovus 30 dīnu aizdavumus nikod nabyutu tveics piec taidim pīdzeivuojumim
Es saprotu, ka eistyn koč kū gribi, tod 30 dīnuos var padareit vysa kuo! Asat nazkod gribiejuši pīraksteit romanu? Kotru novembri desmitim tyukstūšu cylvāku 30 dīnu laikā rauga pīraksteit sovu 50 000 vuordu romanu nu nullis. Izaruoda, kai jiusim tik viņ kai vīnu mienesi kotru dīnu juopīroksta 1 667 vuordi. Tai es ari dareju. Cyta vydā, nūslāpums ir naīt gulātu, cikom naasat pīrakstejuši ituos dīnys vuordus. Jiusim varbyut byus mīga bods, nu dabeigsit sovu romanu. Voi muna gruomota ir jauns dyžanais Amerikys romans? Nā! Es tū pīraksteju par vīnu mienesi! Jis ir baimeigs! (Smīklys) Tok vysu tuoļuokuo dzeivi, kod TED večerinkā sasateiku ar Džonu Hodžmenu, maņ nav juosoka: „Es asu datorzynuotnīks.” Nā, nā, ka grybu, varu saceit: „Asu rakstinīks.”
(Smīklys)
Vei, pādejais, kū grybu saceit. Es īsavuiceju, ka dorūt mozys i ilgtspiejeigys puormejis, tū, kū es varu dareit ari iz prīšku, tys īrosts palyka. Lelim i trokim izaicynuojumim nav ni vainis. Eistyneibā, tī ir dyžan ļusteigi. Tok tī drūsai viņ nabyus īrodums. 30 dīnys atsasokūt nu cukra, 31. dīna izaviere koč kai itai:
(Smīklys)
Tai niu es jums vaicoju: Kuo jius vēļ gaidit? Es varu drūsai saceit, ka cytys 30 dīnys īs iz prīkšu taipat, kai guojušys. pateik jums tys voi nā, tod parkū napadūmuot par kū taidu, kū vysod asat gribiejs paraudzeit, i dareit tū! Cytys 30 dīnys.
Paļdis.
(Publika plaukšynoj)</content>
</file>
<file id="2">
  <head>
    <url>http://www.ted.com/talks/derek_sivers_weird_or_just_different?language=ltg</url>
    <pagesize>84713</pagesize>
    <dtime>Sun Apr 22 18:51:11 CEST 2018</dtime>
    <encoding>UTF-8</encoding>
    <content-type>text/html; charset=utf-8</content-type>
    <keywords>talks, business, creativity, india, map</keywords>
    <speaker>Dereks Saiverss</speaker>
    <talkid>755</talkid>
    <videourl>https://download.ted.com/talks/DerekSivers_2009I.mp4</videourl>
    <videopath>talks/DerekSivers_2009I.mp4</videopath>
    <date>2009/11/06</date>
    <description>TED Talk Subtitles and Transcript: Soka — „sevkura vāza ar div goli”, i 2 minutuos Dereks Saiverss nagaideitūs veidūs tev pīruodeis, kai tei eistyn ir taisneiba.</description>
    <title>Dereks Saiverss: Sovaiži voi vīnkuorši cytaiduok?</title>
    <transcription>
      <seekvideo id="1">Tai, īsadūmojat, ka stuovat nazkur Amerikā iz ūļneicys, i pi jums daīt japaņs i prosa:</seekvideo>
      <seekvideo id="2">„Atlaidit, kai sauc itū kvartalu?”</seekvideo>
      <seekvideo id="3">Jius atsokat: „Atlaidit. Nu, itei ir Oukstrita, tei ir Elmstrita. Tei ir 26. sāta, tei — 27.”</seekvideo>
      <seekvideo id="4">„Lobi,” jis atsoka, „nu kai sauc itū kvartalu?”</seekvideo>
      <seekvideo id="5">Jius sokat: „Nu, kvartalim nav vuordu. Vuordi ir ūļneicom; kvartali ir tik vītys bez vuordim ūļneicu vydā.”</seekvideo>
      <seekvideo id="6">Jis nūīt drupeit apjucs i veilīs.</seekvideo>
      <seekvideo id="7">Niu īsadūmojat, ka stuovat iz ūļneicys nazkur Japanā, jius pasagrīžat pret sūpluok cylvāku i vaicojat:</seekvideo>
      <seekvideo id="8">„Atlaidit, kai sauc itū ūļneicu?”</seekvideo>
      <seekvideo id="9">Jis atsoka: „Nu, itys ir 17. kvartals, itys — 16. kvartals.”</seekvideo>
      <seekvideo id="10">I jius atsokat: „Lobi, i kai sauc itū ūļneicu?”</seekvideo>
      <seekvideo id="11">I jis atsoka: „Nu, ūļneicom nav vuordu. Vuordi ir kvartalim. Pasaverit Google Maps. Vei, 14.,15., 16., 17., 18., 19. kvartals. Vysim kvartalim ir vuordi. Ūļneicys ir tik vītys bez vuordu kvartalu vydā.</seekvideo>
      <seekvideo id="12">I tod jius vaicojat: „Lobi, a kai tod jius zinit sovu sātys adresu?”</seekvideo>
      <seekvideo id="13">„Vīnkuorši,” jis atsoka, „itys ir ostoitais kvartals. Es dzeivoju 17. kvartalā, sātā numer vīns.”</seekvideo>
      <seekvideo id="14">„Lobi,” jius sokat, „nu, īmūt pa apleicīni, es īvāruoju, ka sātu numeri nav seceigi.”</seekvideo>
      <seekvideo id="15">Jis atsoka: „Skaidrys, ka ir. Tuos ir numerātys piec tū pastateišonys seceibys. Pyrmuo kvartalā pastateituo sāta ir sāta numer vīns. Ūtrei pastateituo sāta ir sāta numer div. Treša ir sāta numer treis. Vīgli! Logiski!”</seekvideo>
      <seekvideo id="16">Deļtuo maņ pateik, kai myusim ir reizem juobrauc iz ūtru pasauļa molu, kab saprostu pījāmumus, kurūs mes seņuok nazynuojom i saprostu, ka ari pretejais var byut pareizs.</seekvideo>
      <seekvideo id="17">Tai, pīvadumam, Kīnā uorsti tur, ka jū dorbs ir ryupētīs, kab tu byutu vasals. Deļtuo sevkuru mienesi, kurū asat vasals, jius jim moksuojot, i, kod asat navasals, jums navajag jim moksuot, deļtuo ka jī nav kuorteigi darejuši sovu dorbu. Jī teik bogotuoki, kod jius asat vasali, a na navasali. (Plaukšīni)</seekvideo>
      <seekvideo id="18">Leluokajā daļā muzykys mes skaitam „vīns” kai pyrmū sitīni, muzykaluos frazys suokys. Vīns, div, treis, četri. Tok Vokoru Afrikys muzykā „vīns” teik skaiteits par frazys beigom, taipat kai atstarpe pyrma teikuma gola. Tū var dzierdēt na tik frazejumā, bet taipat i tymā, kai jī skaita ritmu. Div, treis, četri, vīns.</seekvideo>
      <seekvideo id="19">Taipat i itei karta ir preciza. (Smīklys)</seekvideo>
      <seekvideo id="20">Ir sokamvuords, ka, vysleidz kaidu patīsu lītu jius pasaceitu par Indeju, taipat i pretejais byus taisneiba. Deļtuo naaizmierssim, vysleidza, voi TED voi vysur cytur, kur var dzierdēt kaidys genialys idejis ir jums voi cytim, taipat i preteijais var byut taisneiba. Lels jums paļdis!</seekvideo>
    </transcription>
    <wordnum>392</wordnum>
    <charnum>2443</charnum>
  </head>
  <content>Tai, īsadūmojat, ka stuovat nazkur Amerikā iz ūļneicys, i pi jums daīt japaņs i prosa:
„Atlaidit, kai sauc itū kvartalu?”
Jius atsokat: „Atlaidit. Nu, itei ir Oukstrita, tei ir Elmstrita. Tei ir 26. sāta, tei — 27.”
„Lobi,” jis atsoka, „nu kai sauc itū kvartalu?”
Jius sokat: „Nu, kvartalim nav vuordu. Vuordi ir ūļneicom; kvartali ir tik vītys bez vuordim ūļneicu vydā.”
Jis nūīt drupeit apjucs i veilīs.
Niu īsadūmojat, ka stuovat iz ūļneicys nazkur Japanā, jius pasagrīžat pret sūpluok cylvāku i vaicojat:
„Atlaidit, kai sauc itū ūļneicu?”
Jis atsoka: „Nu, itys ir 17. kvartals, itys — 16. kvartals.”
I jius atsokat: „Lobi, i kai sauc itū ūļneicu?”
I jis atsoka: „Nu, ūļneicom nav vuordu. Vuordi ir kvartalim. Pasaverit Google Maps. Vei, 14.,15., 16., 17., 18., 19. kvartals. Vysim kvartalim ir vuordi. Ūļneicys ir tik vītys bez vuordu kvartalu vydā.
I tod jius vaicojat: „Lobi, a kai tod jius zinit sovu sātys adresu?”
„Vīnkuorši,” jis atsoka, „itys ir ostoitais kvartals. Es dzeivoju 17. kvartalā, sātā numer vīns.”
„Lobi,” jius sokat, „nu, īmūt pa apleicīni, es īvāruoju, ka sātu numeri nav seceigi.”
Jis atsoka: „Skaidrys, ka ir. Tuos ir numerātys piec tū pastateišonys seceibys. Pyrmuo kvartalā pastateituo sāta ir sāta numer vīns. Ūtrei pastateituo sāta ir sāta numer div. Treša ir sāta numer treis. Vīgli! Logiski!”
Deļtuo maņ pateik, kai myusim ir reizem juobrauc iz ūtru pasauļa molu, kab saprostu pījāmumus, kurūs mes seņuok nazynuojom i saprostu, ka ari pretejais var byut pareizs.
Tai, pīvadumam, Kīnā uorsti tur, ka jū dorbs ir ryupētīs, kab tu byutu vasals. Deļtuo sevkuru mienesi, kurū asat vasals, jius jim moksuojot, i, kod asat navasals, jums navajag jim moksuot, deļtuo ka jī nav kuorteigi darejuši sovu dorbu. Jī teik bogotuoki, kod jius asat vasali, a na navasali. (Plaukšīni)
Leluokajā daļā muzykys mes skaitam „vīns” kai pyrmū sitīni, muzykaluos frazys suokys. Vīns, div, treis, četri. Tok Vokoru Afrikys muzykā „vīns” teik skaiteits par frazys beigom, taipat kai atstarpe pyrma teikuma gola. Tū var dzierdēt na tik frazejumā, bet taipat i tymā, kai jī skaita ritmu. Div, treis, četri, vīns.
Taipat i itei karta ir preciza. (Smīklys)
Ir sokamvuords, ka, vysleidz kaidu patīsu lītu jius pasaceitu par Indeju, taipat i pretejais byus taisneiba. Deļtuo naaizmierssim, vysleidza, voi TED voi vysur cytur, kur var dzierdēt kaidys genialys idejis ir jums voi cytim, taipat i preteijais var byut taisneiba. Lels jums paļdis!</content>
</file>
<file id="3">
  <head>
    <url>http://www.ted.com/talks/murray_gell_mann_on_the_ancestor_of_language?language=ltg</url>
    <pagesize>85264</pagesize>
    <dtime>Sun Apr 22 18:51:24 CEST 2018</dtime>
    <encoding>UTF-8</encoding>
    <content-type>text/html; charset=utf-8</content-type>
    <keywords>talks, culture, global issues, history, language, physics</keywords>
    <speaker>Marijs Gells-Manns</speaker>
    <talkid>276</talkid>
    <videourl>https://download.ted.com/talks/MurrayGellMann_Language_2007.mp4</videourl>
    <videopath>talks/MurrayGellMann_Language_2007.mp4</videopath>
    <date>2007/03/03</date>
    <description>TED Talk Subtitles and Transcript: Piec runys TED2007 par fizikys eleganci apbreinojamais Marijs Gells-Manns dūd dreizu puorskotu par cytu sovu kaislu iņteresi: vysu myuslaiku volūdu kūpeiga prīškguojieja mekliešonu.</description>
    <title>Marijs Gells-Manns: Volūdys prīškguojiejs</title>
    <transcription>
      <seekvideo id="1">Sūpluok fizikai es asmu īsasaistejs ari cytur. Eisteneibā, itūšaļt vaira taišni cytuos lītuos.</seekvideo>
      <seekvideo id="2">Vīna ir attuoluos attīceibys cylvāku volūdu vydā. Profesionali viesturis volūdnīki ASV i Vokoru Eiropā pa lelam rauga turētīs par gobolu nu vyskaidom attuolom attīceibom; lelim grupiejumim, cīši vacim grupiejumim, vacuokim kai zynomuos volūdu saimis. Jim tys napateik; Jī dūmoj, ka tei ir kaprize. Es nadūmoju, ka tai ir kaprize. Ir nazcik genialu volūdnīku, puorsvorā krīvu, kurī pi tuo struodoj Santafe Iņstitutā i Moskovā. Es cīši grybātu redzēt, iz kureini tys nūvess.</seekvideo>
      <seekvideo id="3">Voi tys eistyn nūvess pī vīna prīškguojieja pyrma kaidu 20—25 tyukstūšu godu? I ka nu mes ītu vēļ tuoļuok pyrma ituo kūpeiguo prīškguojieja, kod, drūsai viņ, beja daudzu volūdu sovstarpeiga konkureņce? Cik tuoli paguotnē tys īt? Cik tuoli paguotnē īt myuslaiku volūda? Cik daudzus dasmytus tyukstūšys godu tuoļā paguotnē tei īt?</seekvideo>
      <seekvideo id="4">Kriss Aņdersons: Jums ir nūjauta voi nūceja par tū, kaids ir atsacejums?</seekvideo>
      <seekvideo id="5">Marijs Gells-Manns: Es pasaceitu miniejumu, kai myuslaiku volūdom juobyut vacuokom kai olu zeimiejumi, olu graviejumi i olu skuļpturom, i daņču sūlim meikstajā muolā Vokoru Eiropys oluos Oriņakys periodā pyrma kaidu 35 000 godu voi seņuok. Es naspātu nūticēt, ka jī spieja tū vysu dareit, najādzūt myuslaiku volūdu. Deļtuo es pīļaunu, kai patīsuo izceļsme ir vacuoka, mozuokais tikpoš vaca, kas zyn i vacuoka.</seekvideo>
      <seekvideo id="6">Nu tys nanūzeimoj, ka vysys, daudzys voi koč vairums nu myuslaiku zynuomuos volūdys navarieja izaceļt, pīvadumam, nū vīnys, kurei ir daudz jaunuoka, saceisim, 20 000 godu vaca voi liedzeigai. Tū mes saucam par šaurū vītu.</seekvideo>
      <seekvideo id="7">K.A.: Filipam Aņdersonam varieja byut taisneiba. Var byut, jius par tū zynat vaira kai kurs cyts. Deļtuo tys ir gūds. Paļdis jums, Marij Gell-Mann. (Publika plaukšynoj)</seekvideo>
    </transcription>
    <wordnum>270</wordnum>
    <charnum>1770</charnum>
  </head>
  <content>Sūpluok fizikai es asmu īsasaistejs ari cytur. Eisteneibā, itūšaļt vaira taišni cytuos lītuos.
Vīna ir attuoluos attīceibys cylvāku volūdu vydā. Profesionali viesturis volūdnīki ASV i Vokoru Eiropā pa lelam rauga turētīs par gobolu nu vyskaidom attuolom attīceibom; lelim grupiejumim, cīši vacim grupiejumim, vacuokim kai zynomuos volūdu saimis. Jim tys napateik; Jī dūmoj, ka tei ir kaprize. Es nadūmoju, ka tai ir kaprize. Ir nazcik genialu volūdnīku, puorsvorā krīvu, kurī pi tuo struodoj Santafe Iņstitutā i Moskovā. Es cīši grybātu redzēt, iz kureini tys nūvess.
Voi tys eistyn nūvess pī vīna prīškguojieja pyrma kaidu 20—25 tyukstūšu godu? I ka nu mes ītu vēļ tuoļuok pyrma ituo kūpeiguo prīškguojieja, kod, drūsai viņ, beja daudzu volūdu sovstarpeiga konkureņce? Cik tuoli paguotnē tys īt? Cik tuoli paguotnē īt myuslaiku volūda? Cik daudzus dasmytus tyukstūšys godu tuoļā paguotnē tei īt?
Kriss Aņdersons: Jums ir nūjauta voi nūceja par tū, kaids ir atsacejums?
Marijs Gells-Manns: Es pasaceitu miniejumu, kai myuslaiku volūdom juobyut vacuokom kai olu zeimiejumi, olu graviejumi i olu skuļpturom, i daņču sūlim meikstajā muolā Vokoru Eiropys oluos Oriņakys periodā pyrma kaidu 35 000 godu voi seņuok. Es naspātu nūticēt, ka jī spieja tū vysu dareit, najādzūt myuslaiku volūdu. Deļtuo es pīļaunu, kai patīsuo izceļsme ir vacuoka, mozuokais tikpoš vaca, kas zyn i vacuoka.
Nu tys nanūzeimoj, ka vysys, daudzys voi koč vairums nu myuslaiku zynuomuos volūdys navarieja izaceļt, pīvadumam, nū vīnys, kurei ir daudz jaunuoka, saceisim, 20 000 godu vaca voi liedzeigai. Tū mes saucam par šaurū vītu.
K.A.: Filipam Aņdersonam varieja byut taisneiba. Var byut, jius par tū zynat vaira kai kurs cyts. Deļtuo tys ir gūds. Paļdis jums, Marij Gell-Mann. (Publika plaukšynoj)</content>
</file>
</xml>
