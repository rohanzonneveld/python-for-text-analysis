<?xml version="1.0" encoding="UTF-8"?>
<xml language="szl">
<file id="1">
  <head>
    <url>http://www.ted.com/talks/matt_cutts_try_something_new_for_30_days?language=szl</url>
    <pagesize>87154</pagesize>
    <dtime>Wed Apr 25 11:29:48 CEST 2018</dtime>
    <encoding>UTF-8</encoding>
    <content-type>text/html; charset=utf-8</content-type>
    <keywords>talks, culture, success</keywords>
    <speaker>Matt Cutts</speaker>
    <talkid>1183</talkid>
    <videourl>https://download.ted.com/talks/MattCutts_2011U.mp4</videourl>
    <videopath>talks/MattCutts_2011U.mp4</videopath>
    <date>2011/03/03</date>
    <description>TED Talk Subtitles and Transcript: Mocie co takigo, coście dycki chcieli robić ino... jeszcze żeście ani nie zaczli? Matt Cutts godo: próbujcie to bez 30 dni.  W tyj krōtkiej a pociesznyj godce dowo nom rady, jak se wytyczyć cyl a go zrealizōwać.</description>
    <title>Matt Cutts: Próbuj co nowego bez miesionc</title>
    <transcription>
      <seekvideo id="1">Niy tak downo tymu poczuł żech, że mi żywot zmierznōł, i żech se spomniōł na to, co gōdoł wielki amerykański filozof, Morgan Spurlock, coby kożdy miesiōnc cosik nowego sprōbować. Ideja bōła prosto. Spomnij se, cożeś dycki chciōł robić, a rōb to ciyngiem bez 30 dni. Wychodzi na to, że miesiōnc to je akurat tela czasu, coby zaczonć jakie nowe hobby, abo jaki nawyk pociepać, na tyn przikład, choby ôglondanie dziennika.</seekvideo>
      <seekvideo id="2">A przy tym żech sie tyż trocha nauczył. Najprzōd to, że jak co nowego zaczinosz, to ci sie żywot tak nie mierznie, ino se lepszy pamientosz, co żeś robiōł. Jo se kożdy dzień w tym miesiōncu robiōł zdjyncie, cobych pamientoł, kaj żech bōł i co żech robił. I ôroz mie napadło, że co roz to ciyższe se zadania wymyślom. Wiym, że moga wiyncyj, jak mi sie zdo. Bōłżech dupa w kraglu, co przy biurku siedzi, a tera jeżdża do roboty na kole. I mōm z tego radość!</seekvideo>
      <seekvideo id="3">(Lachanie)</seekvideo>
      <seekvideo id="4">A łońskigo roku to żech nawet wloz na Kilimandżaro, nojwyższo góra we Afryce. I nigdy bych na to nie przyszōł, kieby nie te zadania kożdy miesiōnc.</seekvideo>
      <seekvideo id="5">I też se zdołech sprawa, że jak co naprowda chcesz, to bele co możesz robić bez 30 dni. Ôd bajtla żeś chcioł naszkryflać ksiōnżka? W kożdy listopad mocka ludzi próbuje naszkryflać piyrsze 50 000 słów swoji ksiōnżki, za miesiōnc. Wychodzi na to, że trza naszkryflać ino 1667 słów za dziyń bez cołki miesiōnc. To żech tak zrobiōł! Ino nie śmisz iść spać, aż nie naszkryflosz tego, co mōsz. Możno bydzieś niewyspany, ale ksiōnżka skōńczysz. Prowda, że za ta moja ksiōnżka Nobla mi nie dadzōm. Bez miesionc żech jōm szrajbnōł. Je richtik żadno!</seekvideo>
      <seekvideo id="6">(Lachanie)</seekvideo>
      <seekvideo id="7">Ale tera jak sie trefimy ze Johnem Hodgmanem na TEDzie, nie byda godoł: "Jeżech fachman ôd komputerów". Ino jak byda chcioł, to moga pedzieć: "jeżech pisorz".</seekvideo>
      <seekvideo id="8">(Lachanie)</seekvideo>
      <seekvideo id="9">A na ôstatek chca wom jeszcze pedzieć, że jak żech wprowadzōł małe zmiany krok po kroku, to mi to szło, a żarło, i mi sie udowało to robić ciyngiem. Wielkie wyzwania sōm richtik gryfne i je z nich kupa radości. Ino mosz meńsze szanse, że ci sie udo. Kiej żech nie jod cukru bez 30 dni, dzień 31 wyglondoł tak.</seekvideo>
      <seekvideo id="10">(Lachanie)</seekvideo>
      <seekvideo id="11">Zatym pytom sie wos: na co czekocie? Gwarantuja wom, że 30 dni przejdzie, czy sie wōm to podobo czy nie. To co wōm szkodzi spróbować robić coś, coście dycki chcieli? Biercie sie za to! Bez nastympne 30 dni.</seekvideo>
      <seekvideo id="12">Dziynka.</seekvideo>
      <seekvideo id="13">(Klackanie)</seekvideo>
    </transcription>
    <wordnum>405</wordnum>
    <charnum>2305</charnum>
  </head>
  <content>Niy tak downo tymu poczuł żech, że mi żywot zmierznōł, i żech se spomniōł na to, co gōdoł wielki amerykański filozof, Morgan Spurlock, coby kożdy miesiōnc cosik nowego sprōbować. Ideja bōła prosto. Spomnij se, cożeś dycki chciōł robić, a rōb to ciyngiem bez 30 dni. Wychodzi na to, że miesiōnc to je akurat tela czasu, coby zaczonć jakie nowe hobby, abo jaki nawyk pociepać, na tyn przikład, choby ôglondanie dziennika.
A przy tym żech sie tyż trocha nauczył. Najprzōd to, że jak co nowego zaczinosz, to ci sie żywot tak nie mierznie, ino se lepszy pamientosz, co żeś robiōł. Jo se kożdy dzień w tym miesiōncu robiōł zdjyncie, cobych pamientoł, kaj żech bōł i co żech robił. I ôroz mie napadło, że co roz to ciyższe se zadania wymyślom. Wiym, że moga wiyncyj, jak mi sie zdo. Bōłżech dupa w kraglu, co przy biurku siedzi, a tera jeżdża do roboty na kole. I mōm z tego radość!
(Lachanie)
A łońskigo roku to żech nawet wloz na Kilimandżaro, nojwyższo góra we Afryce. I nigdy bych na to nie przyszōł, kieby nie te zadania kożdy miesiōnc.
I też se zdołech sprawa, że jak co naprowda chcesz, to bele co możesz robić bez 30 dni. Ôd bajtla żeś chcioł naszkryflać ksiōnżka? W kożdy listopad mocka ludzi próbuje naszkryflać piyrsze 50 000 słów swoji ksiōnżki, za miesiōnc. Wychodzi na to, że trza naszkryflać ino 1667 słów za dziyń bez cołki miesiōnc. To żech tak zrobiōł! Ino nie śmisz iść spać, aż nie naszkryflosz tego, co mōsz. Możno bydzieś niewyspany, ale ksiōnżka skōńczysz. Prowda, że za ta moja ksiōnżka Nobla mi nie dadzōm. Bez miesionc żech jōm szrajbnōł. Je richtik żadno!
(Lachanie)
Ale tera jak sie trefimy ze Johnem Hodgmanem na TEDzie, nie byda godoł: "Jeżech fachman ôd komputerów". Ino jak byda chcioł, to moga pedzieć: "jeżech pisorz".
(Lachanie)
A na ôstatek chca wom jeszcze pedzieć, że jak żech wprowadzōł małe zmiany krok po kroku, to mi to szło, a żarło, i mi sie udowało to robić ciyngiem. Wielkie wyzwania sōm richtik gryfne i je z nich kupa radości. Ino mosz meńsze szanse, że ci sie udo. Kiej żech nie jod cukru bez 30 dni, dzień 31 wyglondoł tak.
(Lachanie)
Zatym pytom sie wos: na co czekocie? Gwarantuja wom, że 30 dni przejdzie, czy sie wōm to podobo czy nie. To co wōm szkodzi spróbować robić coś, coście dycki chcieli? Biercie sie za to! Bez nastympne 30 dni.
Dziynka.
(Klackanie)</content>
</file>
<file id="2">
  <head>
    <url>http://www.ted.com/talks/terry_moore_how_to_tie_your_shoes?language=szl</url>
    <pagesize>80417</pagesize>
    <dtime>Wed Apr 25 11:30:01 CEST 2018</dtime>
    <encoding>UTF-8</encoding>
    <content-type>text/html; charset=utf-8</content-type>
    <keywords>talks, culture, demo, entertainment</keywords>
    <speaker>Terry Moore</speaker>
    <talkid>1150</talkid>
    <videourl>https://download.ted.com/talks/TerryMoore_2005.mp4</videourl>
    <videopath>talks/TerryMoore_2005.mp4</videopath>
    <date>2005/02/02</date>
    <description>TED Talk Subtitles and Transcript: Terry’emu Moore pedzieli, że łod bajtla źle wionzoł szczewiki. Jak inksi na TED, prziyszoł wōm pedzieć, jak to trza robić akuratnie. (Po prowdzie je to piyrszo tako krótko 3-minutowo godka na TED we 2005 roku).</description>
    <title>Terry Moore: Jak wiōnzać sznurki łod szczewików?</title>
    <transcription>
      <seekvideo id="1">Tak se myśla, że sōm z wōs mondre, szprytne, pochytane, rozumne a akuratne ludziska. Możno mōm recht, ale tyż wōntpia, czy znōcie sie na akuratnym wiōnzaniu szczewików. (Lachanie) A to nie ma takie gupie, jak wom sie zdo! Tak to je w życiu, że niy wiysz, co cie czeko, czamu ci tesno. I naroz dzieje sie coś, co ci zmienio żywot. A bōło tak: kupiołżech szczewiki, ôgrōmnie drogie. A sznurki miały rube, sztuczne pierońsko! Cołki czos sie rozmatlały. Poszołżech nazod do geszeftu i nazdoł tymu chopu: "Te szczewiki som gryfne, ale sznurki som ô dupa rozczaś". A on mi pedzioł: "Chopie, dyć je naôpak wiōnżesz! I wiecie, pinznoł mi Abraham, a ôn mi pado, że niy poradza wiōnzać sznurków? A jo myśloł cołki czos, że to umia robić blank dobrze. (Lachanie) A tyn chop mi gôdo, że jo je mamlas. Ôd bajtla nos uczom tak wionzać szczewiki. Dziynki. (Klackanie) Dejcie pozōr a słuchejcie. Wychodzi na to, (Lachanie) że maszki idzie wiōnzać słabo abo mocno. Nos uczom tych słabych maszek. A kere som kere? Sznurki wiōnżecie, tak jak wom pokazuja. Jak ôwiniecie maszka sznurkiem ôd dołu, to sie wynzeł ôbróci z wierchu na dōł. To je ta słabszo maszka. Nic się niy starejcie. I tera robiemy to tak: wiōnżecie na ôdwrót i sztram trzymiecie szlajfka. Trzymie? To je isto ta mocno maszka. Jak zaciōngniecie sznurki pod wynzłym, ta maszka sie ôbróci na krzyż szczewika. Tera je gryfnie, bo sztram trzymie, nie matlo sie i sie nie łobalicie. No, tera je richtik doporzondku zawiōnzane. Moga to pokōzać jeszcze roz. (Klackanie) Zaczynosz normalnie. Wiōnżecie naôpak, dokoła pyntli. Dziecka to poradzom zrobić, a wy niy?! Zaciōngosz wynzeł. Jak to to uczynicie, to sie maszka nie rozwiōnże. (Klackanie) Cobyście co z tyj godki spamiyntali, to na koniec wōm powiem, że cołki czas musicie sztudirować, co by szprytnym być a szprymy chytać. (Lachanie) Żyjcie a kwitnijcie. (Klackanie)</seekvideo>
    </transcription>
    <wordnum>311</wordnum>
    <charnum>1862</charnum>
  </head>
  <content>Tak se myśla, że sōm z wōs mondre, szprytne, pochytane, rozumne a akuratne ludziska. Możno mōm recht, ale tyż wōntpia, czy znōcie sie na akuratnym wiōnzaniu szczewików. (Lachanie) A to nie ma takie gupie, jak wom sie zdo! Tak to je w życiu, że niy wiysz, co cie czeko, czamu ci tesno. I naroz dzieje sie coś, co ci zmienio żywot. A bōło tak: kupiołżech szczewiki, ôgrōmnie drogie. A sznurki miały rube, sztuczne pierońsko! Cołki czos sie rozmatlały. Poszołżech nazod do geszeftu i nazdoł tymu chopu: "Te szczewiki som gryfne, ale sznurki som ô dupa rozczaś". A on mi pedzioł: "Chopie, dyć je naôpak wiōnżesz! I wiecie, pinznoł mi Abraham, a ôn mi pado, że niy poradza wiōnzać sznurków? A jo myśloł cołki czos, że to umia robić blank dobrze. (Lachanie) A tyn chop mi gôdo, że jo je mamlas. Ôd bajtla nos uczom tak wionzać szczewiki. Dziynki. (Klackanie) Dejcie pozōr a słuchejcie. Wychodzi na to, (Lachanie) że maszki idzie wiōnzać słabo abo mocno. Nos uczom tych słabych maszek. A kere som kere? Sznurki wiōnżecie, tak jak wom pokazuja. Jak ôwiniecie maszka sznurkiem ôd dołu, to sie wynzeł ôbróci z wierchu na dōł. To je ta słabszo maszka. Nic się niy starejcie. I tera robiemy to tak: wiōnżecie na ôdwrót i sztram trzymiecie szlajfka. Trzymie? To je isto ta mocno maszka. Jak zaciōngniecie sznurki pod wynzłym, ta maszka sie ôbróci na krzyż szczewika. Tera je gryfnie, bo sztram trzymie, nie matlo sie i sie nie łobalicie. No, tera je richtik doporzondku zawiōnzane. Moga to pokōzać jeszcze roz. (Klackanie) Zaczynosz normalnie. Wiōnżecie naôpak, dokoła pyntli. Dziecka to poradzom zrobić, a wy niy?! Zaciōngosz wynzeł. Jak to to uczynicie, to sie maszka nie rozwiōnże. (Klackanie) Cobyście co z tyj godki spamiyntali, to na koniec wōm powiem, że cołki czas musicie sztudirować, co by szprytnym być a szprymy chytać. (Lachanie) Żyjcie a kwitnijcie. (Klackanie)</content>
</file>
<file id="3">
  <head>
    <url>http://www.ted.com/talks/derek_sivers_how_to_start_a_movement?language=szl</url>
    <pagesize>84956</pagesize>
    <dtime>Wed Apr 25 11:30:14 CEST 2018</dtime>
    <encoding>UTF-8</encoding>
    <content-type>text/html; charset=utf-8</content-type>
    <keywords>talks, business, dance, entertainment, leadership, marketing, online video</keywords>
    <speaker>Derek Sivers</speaker>
    <talkid>814</talkid>
    <videourl>https://download.ted.com/talks/DerekSivers_2010U.mp4</videourl>
    <videopath>talks/DerekSivers_2010U.mp4</videopath>
    <date>2010/02/11</date>
    <description>TED Talk Subtitles and Transcript: Derek Sivers gŏdo, jako sie rŏbi firer a jigo czelŏtka (trza dwōch).</description>
    <title>Jako pŏra ludzi zbiyro sie we czelŏtka, keby cosik napŏchać</title>
    <transcription>
      <seekvideo id="1">Na naradach TED rozprŏwio sie ło bele czym, na przikłŏd ło tym, jakŏ sie rŏbi firer a czelŏtka. Przedstŏwiã wōm drapko, jako sie to rŏbi, a niskorzyj zbierã to do kupy. Nŏjsōmpiyrw taki chop musi mieć opŏwŏgã, kejby mu gańba niy było, kej stŏnie przed ludkami. Rŏbi cosik, co inksi letko zmałpujŏm. Gibko za nim przidzie drugi. Łōn je ważny. Pokŏże inkszym, jako rŏbić to, co łōn. Firer bydzie go miŏł za kamrata. Tyn kamrat hnet sie zrŏbi taki ważny kej tyn firer. Tyn kamrat hnet sie zrŏbi taki ważny kej tyn firer. Kamrat wŏło swŏich kamratōw. Po prŏwdzie, bez niygo nic by sie niy dziŏło. Beztŏż zŏwżdy kery musi sie przekŏzać przed inkszymi. A małowiela je tych, co sie wyrychlōm przed inkszymi. Zŏwdy jak jedyn sie wyrychli, to ze pofyrtańca mŏmy firera. (Śmiych) (Klackanie) Potym mōmy nŏwego chyntnego. Tera to niy yno dwa gupielŏki. Kej ich je trzech, to już je czelŏtka, a tam kŏżdy sie ciśnie. Jak sie cŏsik dzieje, to trza ło tym gŏdać. Yno trza pokŏzać niy yno firera, yno tyż tych, co mu wierzōm, bo nŏwi rŏbić to, co inksi pofyrtańcy, a niy to, co firer. bo nŏwi robiōm to, co inksi pofyrtańcy, a niy to, co firer. Narŏz mŏmy cŏłkie nŏwe persōny, dali zaś trzi nŏwe ludziska. I narŏz mŏmy wielkŏ czelŏtka. Tako kupa lutkŏw, co rŏbiōm tako samo. I kej mŏmy w czelŏtce wincy ludzi, to sie niy bojymy. A ci, co yno brelali, tyż przidōm do nŏs. Bo w kupie kŏżdy je taki sōm i niy wadzi to inkszym. I bier sie chopie do rŏbŏty, bo bydziesz po zadku. (Śmiych) Bo za chwila przilecōm ci, co im je żŏl. Bo kŏżdy kce być we czelŏtce keby ło nim niy klachali, że z nimi niy ma. I mŏmy kupa kamratōw. A na co to było? Jedyn gŏły gupielŏk abo pofyrtaniec, co przaje kamratōm, dŏwŏ im fŏry, pokŏzŏł, że kce być z kamratami, a niy reskirŏwać. Jeszcze wōm porozprŏwiōm. Po prŏwdzie powiym wŏm, iże to niy firer je nŏjważniyjszy. iże to niy firer je nŏjważniyjszy. To tyn sagi gupielŏk wyrychlił sie piyrszy i łōn zbiere szprymy. Yno dejcie se pozōr, bo to tyn drugi kamrat z pofyrtańca zrobiŏł firera Yno dejcie se pozōr, bo to tyn drugi kamrat z pofyrtańca zrobiŏł firera A kŏżdy je mōndry, kŏżdy kce reskirować. Yno z tego nic niy przidzie. Co by we waszi czelŏtce wszistko pasŏwało do kupy, niy mŏgecie sie bŏć, yno trza sie przekŏzać i pokŏzać inkszym, jak to trza rŏbić, bo kej jedyn gupielŏk błŏznuje, to niy siedź, ino gibko rōb to, co łŏn. Niy szkamrej, yno łŏnacz s nim. TED jes richtig łŏd tego. Pyrsk, ludkowie. (Klackanie)</seekvideo>
    </transcription>
    <wordnum>443</wordnum>
    <charnum>2434</charnum>
  </head>
  <content>Na naradach TED rozprŏwio sie ło bele czym, na przikłŏd ło tym, jakŏ sie rŏbi firer a czelŏtka. Przedstŏwiã wōm drapko, jako sie to rŏbi, a niskorzyj zbierã to do kupy. Nŏjsōmpiyrw taki chop musi mieć opŏwŏgã, kejby mu gańba niy było, kej stŏnie przed ludkami. Rŏbi cosik, co inksi letko zmałpujŏm. Gibko za nim przidzie drugi. Łōn je ważny. Pokŏże inkszym, jako rŏbić to, co łōn. Firer bydzie go miŏł za kamrata. Tyn kamrat hnet sie zrŏbi taki ważny kej tyn firer. Tyn kamrat hnet sie zrŏbi taki ważny kej tyn firer. Kamrat wŏło swŏich kamratōw. Po prŏwdzie, bez niygo nic by sie niy dziŏło. Beztŏż zŏwżdy kery musi sie przekŏzać przed inkszymi. A małowiela je tych, co sie wyrychlōm przed inkszymi. Zŏwdy jak jedyn sie wyrychli, to ze pofyrtańca mŏmy firera. (Śmiych) (Klackanie) Potym mōmy nŏwego chyntnego. Tera to niy yno dwa gupielŏki. Kej ich je trzech, to już je czelŏtka, a tam kŏżdy sie ciśnie. Jak sie cŏsik dzieje, to trza ło tym gŏdać. Yno trza pokŏzać niy yno firera, yno tyż tych, co mu wierzōm, bo nŏwi rŏbić to, co inksi pofyrtańcy, a niy to, co firer. bo nŏwi robiōm to, co inksi pofyrtańcy, a niy to, co firer. Narŏz mŏmy cŏłkie nŏwe persōny, dali zaś trzi nŏwe ludziska. I narŏz mŏmy wielkŏ czelŏtka. Tako kupa lutkŏw, co rŏbiōm tako samo. I kej mŏmy w czelŏtce wincy ludzi, to sie niy bojymy. A ci, co yno brelali, tyż przidōm do nŏs. Bo w kupie kŏżdy je taki sōm i niy wadzi to inkszym. I bier sie chopie do rŏbŏty, bo bydziesz po zadku. (Śmiych) Bo za chwila przilecōm ci, co im je żŏl. Bo kŏżdy kce być we czelŏtce keby ło nim niy klachali, że z nimi niy ma. I mŏmy kupa kamratōw. A na co to było? Jedyn gŏły gupielŏk abo pofyrtaniec, co przaje kamratōm, dŏwŏ im fŏry, pokŏzŏł, że kce być z kamratami, a niy reskirŏwać. Jeszcze wōm porozprŏwiōm. Po prŏwdzie powiym wŏm, iże to niy firer je nŏjważniyjszy. iże to niy firer je nŏjważniyjszy. To tyn sagi gupielŏk wyrychlił sie piyrszy i łōn zbiere szprymy. Yno dejcie se pozōr, bo to tyn drugi kamrat z pofyrtańca zrobiŏł firera Yno dejcie se pozōr, bo to tyn drugi kamrat z pofyrtańca zrobiŏł firera A kŏżdy je mōndry, kŏżdy kce reskirować. Yno z tego nic niy przidzie. Co by we waszi czelŏtce wszistko pasŏwało do kupy, niy mŏgecie sie bŏć, yno trza sie przekŏzać i pokŏzać inkszym, jak to trza rŏbić, bo kej jedyn gupielŏk błŏznuje, to niy siedź, ino gibko rōb to, co łŏn. Niy szkamrej, yno łŏnacz s nim. TED jes richtig łŏd tego. Pyrsk, ludkowie. (Klackanie)</content>
</file>
</xml>
