<?xml version="1.0" encoding="UTF-8"?>
<xml language="ht">
<file id="1">
  <head>
    <url>http://www.ted.com/talks/david_r_dow_lessons_from_death_row_inmates?language=ht</url>
    <pagesize>69295</pagesize>
    <dtime>Thu Apr 19 00:18:52 CEST 2018</dtime>
    <encoding>UTF-8</encoding>
    <content-type>text/html; charset=utf-8</content-type>
    <keywords>talks, TEDx, death, global issues, justice system, law, prison, storytelling</keywords>
    <speaker>David R. Dow</speaker>
    <talkid>1480</talkid>
    <videourl>https://download.ted.com/talks/DavidDow_2012X.mp4</videourl>
    <videopath>talks/DavidDow_2012X.mp4</videopath>
    <date>2012/02/11</date>
    <description>TED Talk Subtitles and Transcript: What happens before a murder? In looking for ways to reduce death penalty cases, David R. Dow realized that a surprising number of death row inmates had similar biographies. In this talk he proposes a bold plan, one that prevents murders in the first place. (Filmed at TEDxAustin.)</description>
    <title>David R. Dow: Lessons from death row inmates</title>
    <transcription>
      <seekvideo id="1">De semèn de sa a, m te chita bò tab ki nan sal a manje lakay mwen, avèk madanm mwen Katya, epi, nou t ap pale de sa m pral diskite jodi a. Nou gen yon pitit gason ki gen 11 an, ki rele Lincoln (Lenkenn). Li te chita bò menm tab la, li t ap fè devwa matematik li. Epi, pandan yon pòz nan konvèsasyon m nan avèk Katya, m te gade Lincoln epi, m te toudenkou sezi lè lide m te vin tonbe sou youn nan kliyan m yo.</seekvideo>
      <seekvideo id="2">Kliyan m nan, se te yon nèg ki te rele Will (Wil), ki te soti nan nò Texas (Tèkzas). Li pa t janm fin konnen papa l trè byen, paske papa l te kite l poukò l ak manman l, lè l te nan vant. Alò, akoz de sa, misye te arive vin grandi ak yon manman ki san mari. Sikonstans sa a, li pa t ap petèt yon pwoblèm si manman sa a pa t yon moun ki gen yon pwoblèm mantal ke yo rele eskitsofreni, epi lè Wil te gen 5 an, manmzèl te eseye touye l avèk yon gwo kouto file.</seekvideo>
      <seekvideo id="3">Ofisye leta te pran l epi yo te mete l nan yon lopital ki fèt pou moun ki gen pwoblèm mantal, akoz de sa a, pandan plizyè ane aprè, Will t ap viv avèk yon gran frè l avan ke frè sa a te touye tèt li, lè li te pèse pwòp kè l avèk yon bal ki sot nan zam. Epi apre sa a Will te fè va e vyen kay moun fanmi l yo, jiskaske lè l te vin gen 9 an, li te prèske ap viv poukò l. Maten sa a, pandan ke m te chita prè Katya ak Lincoln, m te gade pitit gason m nan, epi, m te reyalize ke: lè Will, kliyan m nan, te gen menm laj avè l, li te gentan ap viv poukò l pandan de zan. Will te arive rantre nan yon gang epi li te arive komèt plizyè krim ki trè serye, pami lekèl ki te krim ki pi grav la, yon asasinasyon ki te tèrib e tris. Epi, lajistis te finalman egzekite Will kòm pinisyon pou krim sa a.</seekvideo>
      <seekvideo id="4">Men, jodi a, m pa vle pale sou moralite bagay ki rele pèn lanmò a. Sètènman, m panse ke lajistis pa t dwe egzekite kliyan m nan, men sa m vle fè jodi a pito, se pale de bagay ki rele pèn lanmò a nan yon fason ke m pa t janm fè sa deja, nan yon fason ki pa p fè okenn moun fache.</seekvideo>
      <seekvideo id="5">Mwen panse ke sa posib, paske gen yon kwen nan deba ki konn fèt sou bagay pèn lanmò a, petèt se kwen sa a ki pi enpòtan, kote ke tout moun dakò, kote moun ki plis sipòte koze pèn lanmò a ak moun ki vrèman kont sa, byen dakò. Se kwen sa a ke m vle analize.</seekvideo>
      <seekvideo id="6">Men, avan ke m fè sa a, mwen vle pran kèlke minit pou m eksplike w kijan dosye jiridik pèn lanmò yo dewoule, epi mwen vle pale w de 2 leson ke m te aprann pandan 20 an ki sot pase yo kòm yon avoka ki konn defann moun ke lajistis kondane a mò, lè m te gade plis ke 100 dosye dewoule nan fason ke m pra l eksplike la a.</seekvideo>
      <seekvideo id="7">Ou ka panse de yon ka pèn lanmò tankou yon istwa ki gen 4 chapit. Premye chapit chak dosye yo menm jan, epi sa tris. Chapit sa a kòmanse lè yon moun touye yon lòt ki inosan, epi apre sa a, yon pwosè tribinal komanse kote lajistis kondane epi voye moun ki touye lòt la, al tan lè l pou yo egzekite l. Finalman, pèn lanmò ke yo bay kriminèl sa a arive jwenn konfimasyon kay yon Kou Dapèl nan leta kote pwosè ya te komanse.</seekvideo>
      <seekvideo id="8">Dezyèm chapit la gen yon etap legal ki konplike ke yo rele «apèl habeas corpus leta». Twazyèm chapit lan se yon etap legal ki pi konplike ke yo rele «etap habeas corpus federal». Epi, katriyèm chapit lan se youn kote ke yon pakèt bagay ka pase. Avoka yo ka petèt ranpli yon fòmilè pou yo mande padon pou kilyan yo, yo ka komanse yon lòt etap ankò ki pi konplike, oubyen, yo gen dwa pa fè anyen ankò. Men, katriyèm chapit sa a toujou pran fen lè yo egzekite moun sa a ki te touye lòt moun ki inosan an.</seekvideo>
      <seekvideo id="9">20 an de sa a, lè m te kòmanse defann prizonye ke yo mete nan koulwa lanmò prizonye sa yo pat gen dwa jwenn èd avoka pandan dezyèm oubyen katriyèm chapit nan istwa ki antoure ka tribinal yo a. Yo te poukont yo. Anfèt, se pandan fen ane 1980 yo ke yo te arive jwenn dwa ki te pemèt yo jwenn yon avoka ki pou defann yo pandan twazyèm chapit istwa tribinal yo. Akoz de sa a, sa ke prizonye nan koulwa lanmò yo te arive fè sè ke yo te arive al konte sou avoka ki konn travay gratis, ke yo rele «avoka pro bono», pou yo te regle zafè tribinal yo. Pwoblèm ki te vinn genyen, te vinn gen pi plis prizonye nan koulwa lanmò ki te bezwen èd ke avoka ki te gen enterè avèk konpetans espesyal pou yo travay sou ka tribinal yo.</seekvideo>
      <seekvideo id="10">Akoz de sa a, avoka yo te kouri al pran ka ki te gentan nan katriyèm chapit yo. Sètènman, sa fè sans paske ka sa yo, se yo ki te pi ijan. Se prizonye ki te nan etap sa a ki te pi pre egzekisyon yo. Gen kèk nan avoka sa yo ki te reyisi; yo te arive rekòmanse ka kliyan yo. Kèk lòt pami yo te arive pwolonje vi kliyan yo. Kèk fwa yo te pèmèt yo viv plizyè ane oubyen plizyè mwa an plis.</seekvideo>
      <seekvideo id="11">Men yon bagay ki pa t fèt, kantite moun ke yo te konn egzekite chak ane nan eta Texas la pat janm vrèman diminye; epi lè kantite sa a te diminye, li pa t dire lontan. Okontrè, si w gade graf sa a, w ap konstate ke depi lè Texas te amelyore prosesis ke l konn itilize pou l egzekite prizonye l yo, pandan mitan a fen ane 1990 yo, gen sèlman kèk grenn ane pandanke valè moun ke yo te egzekite yo desann pi ba ke 20.</seekvideo>
      <seekvideo id="12">Dabitid, chak ane nan eta Texas la nou egzekite a pe prè 2 moun chak mwa. Gen kèk ane nou egzekite anviwon 40 moun, epi nimewo sa a pa janm diminye anpil padan 15 ane ki sot pase yo. Men, pandan ke n kontinye ap egzekite menm kantite moun chak ane, valè moun ke n ap kondane a mò chak ane arive vinn desann anpil.</seekvideo>
      <seekvideo id="13">Akoz de sa a, nou vinn trouve yon paradòks. Pandan kantite moun ke n egzekite chak ane rete wo valè moun ke n kondane a mò ap desann. Poukisa sa rive? Sa pa t fèt paske kantite moun ke yo asasine chak ane desann. Paske pousantaj moun ke yo touye pa bese anpil tankòm liy rouj nan graf sa a desann. Sa k vinn rive pito moun ki fè pati jiri tribinal yo kòmanse voye plis moun nan prizon pou rès vi yo, san yo pa ba yo posibilite pou yo soti, olye ke yo voye yo al nan chanm egzekisyon.</seekvideo>
      <seekvideo id="14">Poukisa sa vin rive? Li pa rive fèt paske koze pèn lanmò a ap pèdi sipò popilè l. Moun ki kont bagay pèn lanmò a kontan anpil paske kantite moun ki sipòte sa a nan eta Texas la vin rive nan yon nivo ki se nivo ki pi ba a travè listwa eta a. Ou konn sa nivo ba sa ye? Li yon ti jan pi plis ke 60 pousan konsa. Nivo sa a pi bon ke nivo ki te egziste pandan ane 1980 yo, lè sa te pi plis ke 80 pousan. Menm si sa, nou pa ka di se paske koze pèn lanmò a te pèdi sipò popilè l ki fè ke kantite fwa yo kondane moun a mò vin bese, avèk preferans moun vin genyen pou kondanasyon pèmanant nan prizon ogmante. Plen moun jodi a ki toujou sipòte koze pèn lanmò a.</seekvideo>
      <seekvideo id="15">Kisa ki koze fenomèn sa a? Sa k rive sè ke avoka ki konn defann prizonye ki nan koulwa lanmò yo te kòmanse konsantre sou chapit ki o kòmansman istwa bagay pèn lanmò a.</seekvideo>
      <seekvideo id="16">Alò, 25 an de sa, yo te konsantre sou chapit 4. Epi, 25 an de sa, yo retire fokis yo sou chapit 4 pou yo al nan chapit 3 pandan fen ane 1980 yo. Epi, yo te chanje fokis yo sou chapit 3 en 1980 pou yo vire l sou chapit 2 pandan ane ki nan mitan syèk 1990 yo. Epi, apati de mitan a fen ane 1990 yo, yo te kòmanse fokis sou chapit 1 de istwa a.</seekvideo>
      <seekvideo id="17">Ou ka panse dèske kantite de moun ke yo kondane a mò, epi ogmantasyon nan nimewo pèn a vi yo, se yon bagay ki bon ou mal. Mwen pa vle pale de sa jodi a. Sa ke m vle di w sèlman sè ke rezon ki fèt ke sa rive sè ke avoka prizonye kòz pèn lanmò sa yo, yo arive konprann ke pi bonè ke w entèvni nan yon ka, pi bon chans ke w genyen pou w sove vi kliyan w lan. Se premye bagay ke m te arive aprann.</seekvideo>
      <seekvideo id="18">Men dezyèm bagay ke m te aprann: Kliyanm nan ki rele Will la se pa yon ka eksepsyonèl ke ka li a te ye; pito, ka li a te trè nòmal. Gen dè fwa, mwen di ke si w di m non yon prizonye ki te nan koulwa lanmò mwen pa bezwen konn nan ki eta ke l ye, sa pa fè okenn diferans si m te rankontre l deja Mwen ka ekri istwa vil pou ou. Epi, 8 nan 10 fwa sa yo, detay ke m te ka bay sou istwa vi l, yo a p jeneralman vrè.</seekvideo>
      <seekvideo id="19">Epi, rezon ki fè sa a, sè ke 80 pousan moun ke yo plase nan koulwa lanmò se moun ki te soti nan menm tip de fanmiy disfonksyonèl ke Will te soti ladan l lan. 80 pou san de moun ki nan koulwa lanmò se moun ki te nan prizon ke yo fè pou jèn ki gen mwen ke 18 an. Se dezwèm leson sa a ke m te arive aprann</seekvideo>
      <seekvideo id="20">Kounya, nou trouve tèt nou prè kònè kote ke tout moun pral dakò. Kèk moun isi a gen dwa pa dakò avèk desizyon ke leta te pran pou l egzekite Will, men mwen panse ke tout moun ta dakò ke vèsyon istwa Will la ki ta pi bon an se ta yon istwa nan lekèl yon asasinasyon pa t ap janm rive. Kijan ke n ka fè sa rive?</seekvideo>
      <seekvideo id="21">Lè pitit nou an, Lincoln, t ap travay sou pwoblèm matematik sa a 2 semèn de sa a, se te yon pwoblèm ki te jeyan epi efreyan Epi li t ap aprann kòman ke lè w gen yon gwo problèm Gen dè fwa, solisyon an se separe gwo problèm sa a an pati ki pi piti; Se sa ke n fè pou majorite gwo pwoblèm —nan matematik epi fizik, menm nan domèn politik sosyal — nou separe yo epi nou fè yo vin tounen pwoblèm ke moun ka pi byen jere. Men, gen kèt fwa konsa, tankòm Dwight Eisenhower te di, «Fason ke moun dwe rezoud yon pwoblèm, se fè sa a vin pi gwo.»</seekvideo>
      <seekvideo id="22">Fason ke n ka rezoud pwoblèm sa a se si n ta bay zafè pèn lanmò sa a plis enpòtans. Fòk nou deklare ke: oke, nou gen 4 chapit nan istwa pèn lanmò a, men, sa k rive avan istwa sa kòmanse? Kijan èske n ka entèvni nan vi yon asasen avan ke l devni yon asasen? Ki chwa ke n genyen ki ka pèmèt nou jantiyman retire moun sa a sou chemen ki pral bay yon rezilta ke tout moun — sipòtè pèn lanmò yo, ak moun ki kont sa a — toujou panse ki se yon rezilta ki mal: asasinasyon yon èt imen ki inosan?</seekvideo>
      <seekvideo id="23">Ou konnen, gen dè fwa moun di ke kèk bagay pa konplike anpil tankòm syans fize (jeni ayewospasyal). Lè yo di sa a, sa yo vle di, sè ke syans fize a se yon bagay ki trè konplike. Men, pwoblèm sa ke n a p diskite la a, li trè senp. Imaj sa a montre w sa syans fize ye; sa se ekspresyon matematik pou fòs ke yon fize bay lè l a p fè mouvman. Bagay ke n a p egzamine jodi a se menm nivo konplikasyon an ke l genyen. Sa ke n a p analize la a jodia, se syans fize ke l ye tou.</seekvideo>
      <seekvideo id="24">Kliyanm nan ki rele Will la ak 80 pou san moun ki nan koulwa lanmò te gen 5 chapit nan vi yo ki te vini avan 4 chapit istwa pèn lanmò a. Mwen panse a 5 chapit sa yo tankòm pwen entèvansyon; pati nan vi yo kote ke sosyete nou an te ka entèveni nan vi yo pou l te ka retire yo sou chemen ke yo te ye ya; Ki te kreye yon kosekans ke nou tout, ni moun ki sipòte pèn lanmò ni moun ki kont li, di ki pa yon bon rezilta. Pandan chak nan 5 chapit sa yo: lè manman l te ansent, pandan ane ke l te pase tankòm yon anfan, lè l te nan lekòl primè, lè l te nan lekòl segondè, epi lè l te nan sistèm jistis ki fèt pou ti moun yo, pandan chak nan 5 chapit sa yo, te gen anpil bagay sosyete ya te ka fè. Anfèt, si nou imajine: gen 5 diferan sòt de entèvansyon, fason sosyete a te ka entèveni. Nan chak 5 chapit sa yo nou ka melange yo fason nou vle gen plis ke 3000 strateji ke nou ka anbrase pou nou te ka retire timoun tankou Will sou chemen ke yo ye. Mwen pa kanpe la jodi a pou m di tke mwen posede solisyon an. Men, le fèt ke nou gen anpil bagay pou nou aprann toujou, pa vle di ke nou pa konn anpil lòt bagay deja. Daprè eksperyans lòt eta peyi a, nou konnen ke gen anpil tip de entèvansyon ke nou ka itilizé an Texas epi nan nenpot lòt eta ki pa pitilize yo aktyèlman, pou nou prevante yon konsekans ke nou tout dakò ki pa bon. Ban mwen mansyone kèk ladan yo. Mwen pa p pale jodi a de refòmasyon sistèm lalwa nou an. Sa se yon sijè ke nou ka rezève pou yon sal ki plen avoka ak jij. Mwen pito vle pale de 2 tip entèvansyon ke nou tout ka ede peyi a reyalize. Paske se sòt de entèvansyon k ap vin yon reyalite lè lejislatè yo, avèk moun ki kreye règ politik peyo nou an, debousè enpo yo, ak sitwayen, dakò ke se konsa ke nou ta dwe ap depanse lajan nou. Nou te kapab founi swen pou ti moun ki gen kontraryete ekonomik, ak lòt tip de pwoblèm ankò, ki ap soufri, epi nou te ka fè sa a gratis. Epi ankò, nou te ka retire timoun tankou Will sou chemen ke yo ye a. Gen lòt eta ki fè sa, men, nan Texas, nou pa fè l. Nou te kapab founi lekòl spesyal —ni nan primè, ni nan segondè— epi menm pandan kintègaden jiska senkyèm pwogram ki gen objektif pou yo ede timoun ki gen pwoblèm ekonomik, epi nan lòt fason tou espesyalman pou timoun ki gentan fè pati sistèm jistis tribinal ki rezève pou timoun. Gen kèk grenn eta ki fè sa Texas pa fè l. Gen yon lòt bagay ankò ke nou te kapab fè; franchman, gen anpil lòt bagay ankò ke nou te kapab fè. Gen yon lòt bagay ke nou te kapab fè ke m pra l pale de li. Sa se sè l bagay kontwovèsyal ke m ap di jodi a: nou ka entèvni pi agresiveman nan fwaye fanmiy ki pa fonksyone byen. Nou ka retire timoun yo nan jan de kay sa yo, avan ke manman yo pran couto pou yo menase yo. Si poun n fè sa a, nou ap bezwen yon kote pou nou mete yo. Menm lè nou fe tout jan de bagay sa yo, gen timoun ke sistèm nan an ap arive neglije yo pral arive nan dènye chapit avan istwa asasinasyon yo a kòmanse. Yo pral rantre nan sistèm jistis ki fèt pou ti moun yo. Menm si sa ta rive, li t ap toujou pako twò ta. T ap gen tan toujou pou n ta epanye yo. Si nou panse a epanye yo olye ke nou pini yo. Gen 2 profesè nan pati nòdès peyi a, yonn nan Yale, lòt la nan Maryland. Yo mete yon lekòl sou pye ki konekte avèk prizon ki fèt pou timoun yo. Timoun yo nan prizon, men yo a l lekòl de 8 è di maten jiska 4 aprè midi. Se pa t yon plan ki te fasil pou yo te reyalize. Yo te oblije chache profesè ki te vle ansenye anndan prizon. Yo te oblije etabli yon separasyon di, ant moun ki travay nan lekól la avèk moun ki gen otorite nan prizon an. E sa ki te pi difisil la a, yo te oblije envante yon nouvo pwogram skolè. Paske moun pa antre soti nan prizon regilyèman chak semès. Men, yo te kanmèm arive reyalize tout bagay sa yo. Kisa trè tout bagay sa yo genyen ki menm? Sa bagay sa yo genyen en komen, sè ke yo tout koute lajan. Kèk nan moun ki nan sal la gen ase laj pou yo sonje mesye sou ansyen reklam filt lwil ki fèt pou machin yo; li te kon, di, «Ou ka peye m kounya oubyen ou ka peye m pita.» Sa ke n ap fè la, nan sistèm ki pèmèt nou kondane moun a pèn lanmó, sè ke n ap peye pita. Men, yon sèl bagay pou chak 15.000 dola ke nou depanse pou nou entèveni nan vi timoun ki gen pwoblèm ekonomik nou evite yon depans de 80.000 dola nan bidjé ke nou kreye pou n konbat krim. Menm si ou pa dakò pou n ta aji akoz de yon rezon moral, li fè sans nan domèn ekonomik. Mwen vle pale w de yon mòso nan dènye konvèsasyon ke mwen te fè ak Will. Se te jou yo te pral egzekite l la. Nou t ap pale, pa t gen anyen ankó pou nou te fè pou n te sove ka l la. Nou t ap pale de vi l. Premyéman li te pale de papa l, ke l pa t menm byen konnen, ki te mouri. Nou t ap pale de manman l, ke l te konnen, ki toujou vivan. Mwen te di li: mwen konnen istwa l la. Mwen te li achiv yo; mwen konnen ke l te eseye touye w. Men, mwen toujou ap poze tèt mwen yon kesyon: mwen mande èske w sonje tout bon vre. Paske mwen menm, mwen pa sonje anyen de lè m te gen 5 an. Petèt ou ka sonje sa yon moun te di w. Li te gade m, epi li te kage devan, li te rele m «Pwofesè» malgre ke l te gen 12 an depi ke l te konnen m, Li te deklare: «Pwofesè, mwen p ap di sa m pral di la a pou m derespekte w, men lè manman w pran yon kouto ki parèt pi gwo pase w, epi l kouri dèyè w nan tout kay la, epi l ap deklare ke li pra l touye w. Ou oblije al kache nan twalèt la, apiye sou pót la, rele amwey pou jis kaske polisye yo vini.» Li te gade m epi l te di: «Sa se yon bagay ke w pap janm bliye.» Mwen swete ke gen yon bagay ke nou tout p ap bliyé ant lè ke nou rive la ek lè ke nou pral kanpe, pou na l manje dejene, pra l gen 4 asasinasyon atravè Ozetazini. Nou pra l konsakre anpil resous sosyal pou n pini moun ki fè krim sa yo. Pinisyon nou yo konvenab paske nou dwe pini moun ki fè sa k pa sa. Men gen 3 nan krim sa yo, nou te ka epanye. Si nou pa gade pi byen pou nou konsantre sou chapit ki o kòmansman yo, nou p ap janm ka ekri premye fraz ki kòmanse wout pèn lanmó a. Mèsi! (Aplodisman...)</seekvideo>
    </transcription>
    <wordnum>3465</wordnum>
    <charnum>15760</charnum>
  </head>
  <content>De semèn de sa a, m te chita bò tab ki nan sal a manje lakay mwen, avèk madanm mwen Katya, epi, nou t ap pale de sa m pral diskite jodi a. Nou gen yon pitit gason ki gen 11 an, ki rele Lincoln (Lenkenn). Li te chita bò menm tab la, li t ap fè devwa matematik li. Epi, pandan yon pòz nan konvèsasyon m nan avèk Katya, m te gade Lincoln epi, m te toudenkou sezi lè lide m te vin tonbe sou youn nan kliyan m yo.
Kliyan m nan, se te yon nèg ki te rele Will (Wil), ki te soti nan nò Texas (Tèkzas). Li pa t janm fin konnen papa l trè byen, paske papa l te kite l poukò l ak manman l, lè l te nan vant. Alò, akoz de sa, misye te arive vin grandi ak yon manman ki san mari. Sikonstans sa a, li pa t ap petèt yon pwoblèm si manman sa a pa t yon moun ki gen yon pwoblèm mantal ke yo rele eskitsofreni, epi lè Wil te gen 5 an, manmzèl te eseye touye l avèk yon gwo kouto file.
Ofisye leta te pran l epi yo te mete l nan yon lopital ki fèt pou moun ki gen pwoblèm mantal, akoz de sa a, pandan plizyè ane aprè, Will t ap viv avèk yon gran frè l avan ke frè sa a te touye tèt li, lè li te pèse pwòp kè l avèk yon bal ki sot nan zam. Epi apre sa a Will te fè va e vyen kay moun fanmi l yo, jiskaske lè l te vin gen 9 an, li te prèske ap viv poukò l. Maten sa a, pandan ke m te chita prè Katya ak Lincoln, m te gade pitit gason m nan, epi, m te reyalize ke: lè Will, kliyan m nan, te gen menm laj avè l, li te gentan ap viv poukò l pandan de zan. Will te arive rantre nan yon gang epi li te arive komèt plizyè krim ki trè serye, pami lekèl ki te krim ki pi grav la, yon asasinasyon ki te tèrib e tris. Epi, lajistis te finalman egzekite Will kòm pinisyon pou krim sa a.
Men, jodi a, m pa vle pale sou moralite bagay ki rele pèn lanmò a. Sètènman, m panse ke lajistis pa t dwe egzekite kliyan m nan, men sa m vle fè jodi a pito, se pale de bagay ki rele pèn lanmò a nan yon fason ke m pa t janm fè sa deja, nan yon fason ki pa p fè okenn moun fache.
Mwen panse ke sa posib, paske gen yon kwen nan deba ki konn fèt sou bagay pèn lanmò a, petèt se kwen sa a ki pi enpòtan, kote ke tout moun dakò, kote moun ki plis sipòte koze pèn lanmò a ak moun ki vrèman kont sa, byen dakò. Se kwen sa a ke m vle analize.
Men, avan ke m fè sa a, mwen vle pran kèlke minit pou m eksplike w kijan dosye jiridik pèn lanmò yo dewoule, epi mwen vle pale w de 2 leson ke m te aprann pandan 20 an ki sot pase yo kòm yon avoka ki konn defann moun ke lajistis kondane a mò, lè m te gade plis ke 100 dosye dewoule nan fason ke m pra l eksplike la a.
Ou ka panse de yon ka pèn lanmò tankou yon istwa ki gen 4 chapit. Premye chapit chak dosye yo menm jan, epi sa tris. Chapit sa a kòmanse lè yon moun touye yon lòt ki inosan, epi apre sa a, yon pwosè tribinal komanse kote lajistis kondane epi voye moun ki touye lòt la, al tan lè l pou yo egzekite l. Finalman, pèn lanmò ke yo bay kriminèl sa a arive jwenn konfimasyon kay yon Kou Dapèl nan leta kote pwosè ya te komanse.
Dezyèm chapit la gen yon etap legal ki konplike ke yo rele «apèl habeas corpus leta». Twazyèm chapit lan se yon etap legal ki pi konplike ke yo rele «etap habeas corpus federal». Epi, katriyèm chapit lan se youn kote ke yon pakèt bagay ka pase. Avoka yo ka petèt ranpli yon fòmilè pou yo mande padon pou kilyan yo, yo ka komanse yon lòt etap ankò ki pi konplike, oubyen, yo gen dwa pa fè anyen ankò. Men, katriyèm chapit sa a toujou pran fen lè yo egzekite moun sa a ki te touye lòt moun ki inosan an.
20 an de sa a, lè m te kòmanse defann prizonye ke yo mete nan koulwa lanmò prizonye sa yo pat gen dwa jwenn èd avoka pandan dezyèm oubyen katriyèm chapit nan istwa ki antoure ka tribinal yo a. Yo te poukont yo. Anfèt, se pandan fen ane 1980 yo ke yo te arive jwenn dwa ki te pemèt yo jwenn yon avoka ki pou defann yo pandan twazyèm chapit istwa tribinal yo. Akoz de sa a, sa ke prizonye nan koulwa lanmò yo te arive fè sè ke yo te arive al konte sou avoka ki konn travay gratis, ke yo rele «avoka pro bono», pou yo te regle zafè tribinal yo. Pwoblèm ki te vinn genyen, te vinn gen pi plis prizonye nan koulwa lanmò ki te bezwen èd ke avoka ki te gen enterè avèk konpetans espesyal pou yo travay sou ka tribinal yo.
Akoz de sa a, avoka yo te kouri al pran ka ki te gentan nan katriyèm chapit yo. Sètènman, sa fè sans paske ka sa yo, se yo ki te pi ijan. Se prizonye ki te nan etap sa a ki te pi pre egzekisyon yo. Gen kèk nan avoka sa yo ki te reyisi; yo te arive rekòmanse ka kliyan yo. Kèk lòt pami yo te arive pwolonje vi kliyan yo. Kèk fwa yo te pèmèt yo viv plizyè ane oubyen plizyè mwa an plis.
Men yon bagay ki pa t fèt, kantite moun ke yo te konn egzekite chak ane nan eta Texas la pat janm vrèman diminye; epi lè kantite sa a te diminye, li pa t dire lontan. Okontrè, si w gade graf sa a, w ap konstate ke depi lè Texas te amelyore prosesis ke l konn itilize pou l egzekite prizonye l yo, pandan mitan a fen ane 1990 yo, gen sèlman kèk grenn ane pandanke valè moun ke yo te egzekite yo desann pi ba ke 20.
Dabitid, chak ane nan eta Texas la nou egzekite a pe prè 2 moun chak mwa. Gen kèk ane nou egzekite anviwon 40 moun, epi nimewo sa a pa janm diminye anpil padan 15 ane ki sot pase yo. Men, pandan ke n kontinye ap egzekite menm kantite moun chak ane, valè moun ke n ap kondane a mò chak ane arive vinn desann anpil.
Akoz de sa a, nou vinn trouve yon paradòks. Pandan kantite moun ke n egzekite chak ane rete wo valè moun ke n kondane a mò ap desann. Poukisa sa rive? Sa pa t fèt paske kantite moun ke yo asasine chak ane desann. Paske pousantaj moun ke yo touye pa bese anpil tankòm liy rouj nan graf sa a desann. Sa k vinn rive pito moun ki fè pati jiri tribinal yo kòmanse voye plis moun nan prizon pou rès vi yo, san yo pa ba yo posibilite pou yo soti, olye ke yo voye yo al nan chanm egzekisyon.
Poukisa sa vin rive? Li pa rive fèt paske koze pèn lanmò a ap pèdi sipò popilè l. Moun ki kont bagay pèn lanmò a kontan anpil paske kantite moun ki sipòte sa a nan eta Texas la vin rive nan yon nivo ki se nivo ki pi ba a travè listwa eta a. Ou konn sa nivo ba sa ye? Li yon ti jan pi plis ke 60 pousan konsa. Nivo sa a pi bon ke nivo ki te egziste pandan ane 1980 yo, lè sa te pi plis ke 80 pousan. Menm si sa, nou pa ka di se paske koze pèn lanmò a te pèdi sipò popilè l ki fè ke kantite fwa yo kondane moun a mò vin bese, avèk preferans moun vin genyen pou kondanasyon pèmanant nan prizon ogmante. Plen moun jodi a ki toujou sipòte koze pèn lanmò a.
Kisa ki koze fenomèn sa a? Sa k rive sè ke avoka ki konn defann prizonye ki nan koulwa lanmò yo te kòmanse konsantre sou chapit ki o kòmansman istwa bagay pèn lanmò a.
Alò, 25 an de sa, yo te konsantre sou chapit 4. Epi, 25 an de sa, yo retire fokis yo sou chapit 4 pou yo al nan chapit 3 pandan fen ane 1980 yo. Epi, yo te chanje fokis yo sou chapit 3 en 1980 pou yo vire l sou chapit 2 pandan ane ki nan mitan syèk 1990 yo. Epi, apati de mitan a fen ane 1990 yo, yo te kòmanse fokis sou chapit 1 de istwa a.
Ou ka panse dèske kantite de moun ke yo kondane a mò, epi ogmantasyon nan nimewo pèn a vi yo, se yon bagay ki bon ou mal. Mwen pa vle pale de sa jodi a. Sa ke m vle di w sèlman sè ke rezon ki fèt ke sa rive sè ke avoka prizonye kòz pèn lanmò sa yo, yo arive konprann ke pi bonè ke w entèvni nan yon ka, pi bon chans ke w genyen pou w sove vi kliyan w lan. Se premye bagay ke m te arive aprann.
Men dezyèm bagay ke m te aprann: Kliyanm nan ki rele Will la se pa yon ka eksepsyonèl ke ka li a te ye; pito, ka li a te trè nòmal. Gen dè fwa, mwen di ke si w di m non yon prizonye ki te nan koulwa lanmò mwen pa bezwen konn nan ki eta ke l ye, sa pa fè okenn diferans si m te rankontre l deja Mwen ka ekri istwa vil pou ou. Epi, 8 nan 10 fwa sa yo, detay ke m te ka bay sou istwa vi l, yo a p jeneralman vrè.
Epi, rezon ki fè sa a, sè ke 80 pousan moun ke yo plase nan koulwa lanmò se moun ki te soti nan menm tip de fanmiy disfonksyonèl ke Will te soti ladan l lan. 80 pou san de moun ki nan koulwa lanmò se moun ki te nan prizon ke yo fè pou jèn ki gen mwen ke 18 an. Se dezwèm leson sa a ke m te arive aprann
Kounya, nou trouve tèt nou prè kònè kote ke tout moun pral dakò. Kèk moun isi a gen dwa pa dakò avèk desizyon ke leta te pran pou l egzekite Will, men mwen panse ke tout moun ta dakò ke vèsyon istwa Will la ki ta pi bon an se ta yon istwa nan lekèl yon asasinasyon pa t ap janm rive. Kijan ke n ka fè sa rive?
Lè pitit nou an, Lincoln, t ap travay sou pwoblèm matematik sa a 2 semèn de sa a, se te yon pwoblèm ki te jeyan epi efreyan Epi li t ap aprann kòman ke lè w gen yon gwo problèm Gen dè fwa, solisyon an se separe gwo problèm sa a an pati ki pi piti; Se sa ke n fè pou majorite gwo pwoblèm —nan matematik epi fizik, menm nan domèn politik sosyal — nou separe yo epi nou fè yo vin tounen pwoblèm ke moun ka pi byen jere. Men, gen kèt fwa konsa, tankòm Dwight Eisenhower te di, «Fason ke moun dwe rezoud yon pwoblèm, se fè sa a vin pi gwo.»
Fason ke n ka rezoud pwoblèm sa a se si n ta bay zafè pèn lanmò sa a plis enpòtans. Fòk nou deklare ke: oke, nou gen 4 chapit nan istwa pèn lanmò a, men, sa k rive avan istwa sa kòmanse? Kijan èske n ka entèvni nan vi yon asasen avan ke l devni yon asasen? Ki chwa ke n genyen ki ka pèmèt nou jantiyman retire moun sa a sou chemen ki pral bay yon rezilta ke tout moun — sipòtè pèn lanmò yo, ak moun ki kont sa a — toujou panse ki se yon rezilta ki mal: asasinasyon yon èt imen ki inosan?
Ou konnen, gen dè fwa moun di ke kèk bagay pa konplike anpil tankòm syans fize (jeni ayewospasyal). Lè yo di sa a, sa yo vle di, sè ke syans fize a se yon bagay ki trè konplike. Men, pwoblèm sa ke n a p diskite la a, li trè senp. Imaj sa a montre w sa syans fize ye; sa se ekspresyon matematik pou fòs ke yon fize bay lè l a p fè mouvman. Bagay ke n a p egzamine jodi a se menm nivo konplikasyon an ke l genyen. Sa ke n a p analize la a jodia, se syans fize ke l ye tou.
Kliyanm nan ki rele Will la ak 80 pou san moun ki nan koulwa lanmò te gen 5 chapit nan vi yo ki te vini avan 4 chapit istwa pèn lanmò a. Mwen panse a 5 chapit sa yo tankòm pwen entèvansyon; pati nan vi yo kote ke sosyete nou an te ka entèveni nan vi yo pou l te ka retire yo sou chemen ke yo te ye ya; Ki te kreye yon kosekans ke nou tout, ni moun ki sipòte pèn lanmò ni moun ki kont li, di ki pa yon bon rezilta. Pandan chak nan 5 chapit sa yo: lè manman l te ansent, pandan ane ke l te pase tankòm yon anfan, lè l te nan lekòl primè, lè l te nan lekòl segondè, epi lè l te nan sistèm jistis ki fèt pou ti moun yo, pandan chak nan 5 chapit sa yo, te gen anpil bagay sosyete ya te ka fè. Anfèt, si nou imajine: gen 5 diferan sòt de entèvansyon, fason sosyete a te ka entèveni. Nan chak 5 chapit sa yo nou ka melange yo fason nou vle gen plis ke 3000 strateji ke nou ka anbrase pou nou te ka retire timoun tankou Will sou chemen ke yo ye. Mwen pa kanpe la jodi a pou m di tke mwen posede solisyon an. Men, le fèt ke nou gen anpil bagay pou nou aprann toujou, pa vle di ke nou pa konn anpil lòt bagay deja. Daprè eksperyans lòt eta peyi a, nou konnen ke gen anpil tip de entèvansyon ke nou ka itilizé an Texas epi nan nenpot lòt eta ki pa pitilize yo aktyèlman, pou nou prevante yon konsekans ke nou tout dakò ki pa bon. Ban mwen mansyone kèk ladan yo. Mwen pa p pale jodi a de refòmasyon sistèm lalwa nou an. Sa se yon sijè ke nou ka rezève pou yon sal ki plen avoka ak jij. Mwen pito vle pale de 2 tip entèvansyon ke nou tout ka ede peyi a reyalize. Paske se sòt de entèvansyon k ap vin yon reyalite lè lejislatè yo, avèk moun ki kreye règ politik peyo nou an, debousè enpo yo, ak sitwayen, dakò ke se konsa ke nou ta dwe ap depanse lajan nou. Nou te kapab founi swen pou ti moun ki gen kontraryete ekonomik, ak lòt tip de pwoblèm ankò, ki ap soufri, epi nou te ka fè sa a gratis. Epi ankò, nou te ka retire timoun tankou Will sou chemen ke yo ye a. Gen lòt eta ki fè sa, men, nan Texas, nou pa fè l. Nou te kapab founi lekòl spesyal —ni nan primè, ni nan segondè— epi menm pandan kintègaden jiska senkyèm pwogram ki gen objektif pou yo ede timoun ki gen pwoblèm ekonomik, epi nan lòt fason tou espesyalman pou timoun ki gentan fè pati sistèm jistis tribinal ki rezève pou timoun. Gen kèk grenn eta ki fè sa Texas pa fè l. Gen yon lòt bagay ankò ke nou te kapab fè; franchman, gen anpil lòt bagay ankò ke nou te kapab fè. Gen yon lòt bagay ke nou te kapab fè ke m pra l pale de li. Sa se sè l bagay kontwovèsyal ke m ap di jodi a: nou ka entèvni pi agresiveman nan fwaye fanmiy ki pa fonksyone byen. Nou ka retire timoun yo nan jan de kay sa yo, avan ke manman yo pran couto pou yo menase yo. Si poun n fè sa a, nou ap bezwen yon kote pou nou mete yo. Menm lè nou fe tout jan de bagay sa yo, gen timoun ke sistèm nan an ap arive neglije yo pral arive nan dènye chapit avan istwa asasinasyon yo a kòmanse. Yo pral rantre nan sistèm jistis ki fèt pou ti moun yo. Menm si sa ta rive, li t ap toujou pako twò ta. T ap gen tan toujou pou n ta epanye yo. Si nou panse a epanye yo olye ke nou pini yo. Gen 2 profesè nan pati nòdès peyi a, yonn nan Yale, lòt la nan Maryland. Yo mete yon lekòl sou pye ki konekte avèk prizon ki fèt pou timoun yo. Timoun yo nan prizon, men yo a l lekòl de 8 è di maten jiska 4 aprè midi. Se pa t yon plan ki te fasil pou yo te reyalize. Yo te oblije chache profesè ki te vle ansenye anndan prizon. Yo te oblije etabli yon separasyon di, ant moun ki travay nan lekól la avèk moun ki gen otorite nan prizon an. E sa ki te pi difisil la a, yo te oblije envante yon nouvo pwogram skolè. Paske moun pa antre soti nan prizon regilyèman chak semès. Men, yo te kanmèm arive reyalize tout bagay sa yo. Kisa trè tout bagay sa yo genyen ki menm? Sa bagay sa yo genyen en komen, sè ke yo tout koute lajan. Kèk nan moun ki nan sal la gen ase laj pou yo sonje mesye sou ansyen reklam filt lwil ki fèt pou machin yo; li te kon, di, «Ou ka peye m kounya oubyen ou ka peye m pita.» Sa ke n ap fè la, nan sistèm ki pèmèt nou kondane moun a pèn lanmó, sè ke n ap peye pita. Men, yon sèl bagay pou chak 15.000 dola ke nou depanse pou nou entèveni nan vi timoun ki gen pwoblèm ekonomik nou evite yon depans de 80.000 dola nan bidjé ke nou kreye pou n konbat krim. Menm si ou pa dakò pou n ta aji akoz de yon rezon moral, li fè sans nan domèn ekonomik. Mwen vle pale w de yon mòso nan dènye konvèsasyon ke mwen te fè ak Will. Se te jou yo te pral egzekite l la. Nou t ap pale, pa t gen anyen ankó pou nou te fè pou n te sove ka l la. Nou t ap pale de vi l. Premyéman li te pale de papa l, ke l pa t menm byen konnen, ki te mouri. Nou t ap pale de manman l, ke l te konnen, ki toujou vivan. Mwen te di li: mwen konnen istwa l la. Mwen te li achiv yo; mwen konnen ke l te eseye touye w. Men, mwen toujou ap poze tèt mwen yon kesyon: mwen mande èske w sonje tout bon vre. Paske mwen menm, mwen pa sonje anyen de lè m te gen 5 an. Petèt ou ka sonje sa yon moun te di w. Li te gade m, epi li te kage devan, li te rele m «Pwofesè» malgre ke l te gen 12 an depi ke l te konnen m, Li te deklare: «Pwofesè, mwen p ap di sa m pral di la a pou m derespekte w, men lè manman w pran yon kouto ki parèt pi gwo pase w, epi l kouri dèyè w nan tout kay la, epi l ap deklare ke li pra l touye w. Ou oblije al kache nan twalèt la, apiye sou pót la, rele amwey pou jis kaske polisye yo vini.» Li te gade m epi l te di: «Sa se yon bagay ke w pap janm bliye.» Mwen swete ke gen yon bagay ke nou tout p ap bliyé ant lè ke nou rive la ek lè ke nou pral kanpe, pou na l manje dejene, pra l gen 4 asasinasyon atravè Ozetazini. Nou pra l konsakre anpil resous sosyal pou n pini moun ki fè krim sa yo. Pinisyon nou yo konvenab paske nou dwe pini moun ki fè sa k pa sa. Men gen 3 nan krim sa yo, nou te ka epanye. Si nou pa gade pi byen pou nou konsantre sou chapit ki o kòmansman yo, nou p ap janm ka ekri premye fraz ki kòmanse wout pèn lanmó a. Mèsi! (Aplodisman...)</content>
</file>
<file id="2">
  <head>
    <url>http://www.ted.com/talks/lz_granderson_the_myth_of_the_gay_agenda?language=ht</url>
    <pagesize>61561</pagesize>
    <dtime>Thu Apr 19 00:19:05 CEST 2018</dtime>
    <encoding>UTF-8</encoding>
    <content-type>text/html; charset=utf-8</content-type>
    <keywords>talks, Gender equality, LGBT, TEDx, gender, humor, inequality, love, sex, social change</keywords>
    <speaker>LZ Granderson</speaker>
    <talkid>1478</talkid>
    <videourl>q("talkPage.init", { "el": "[data-talk-page]", "__INITIAL_DATA__": {"current_talk":1478,"comments":{"id":13504,"count":376,"talk_id":1478},"description":"Nan yon chita pale komik ki kontyen yon mesaj ki vrèman ijan, Èlzi Grendèsen (LZ Granderson) montre ke rimè ki di ke genyen yon «stil de vi omoseksyèl» oubyen ke genyen yon «objektif de moun omoseksyèl yo,» se yon panse fòl ke li ye. (Òganizasyon ki rele TED lan te filme lekti sa nan eta Michigenn (Michigan), nan vil de Gran Rapids.)\n","event":"TEDxGrandRapids","language":"ht","media":{"internal":{"64k":{"uri":"https://download.ted.com/talks/LZGranderson_2012X-64k.mp4</videourl>
    <videopath>talks/LZGranderson_2012X-64k.mp4</videopath>
    <date>2012/05/09</date>
    <description>TED Talk Subtitles and Transcript: Nan yon chita pale komik ki kontyen yon mesaj ki vrèman ijan, Èlzi Grendèsen (LZ Granderson) montre ke rimè ki di ke genyen yon «stil de vi omoseksyèl» oubyen ke genyen yon «objektif de moun omoseksyèl yo,» se yon panse fòl ke li ye. (Òganizasyon ki rele TED lan te filme lekti sa nan eta Michigenn (Michigan), nan vil de Gran Rapids.)</description>
    <title>Èlzi Grendèsen (LZ Granderson): Rimè sou objektif de moun ki omoseksyèl yo</title>
    <transcription>
      <seekvideo id="1">Lè'm te prèske gen 16 an, m'sonje ke, pandan yon vakans dete, m't'ap vire chèn televisyon lakay mwen pou'm chache yon fim pou'm gade, sou yon chèn ki rele «HBO»... kiyès la ki sonje yon fim ki rele «Jou Konje de Feris Byoulè» (Ferris Bueller's Day Off)? Se yon bèl fim, nès pa? Ebyen, paske'm te wè Matye Bròdrik (Matthew Broderick) sou ekran an, m'te panse, «Oh! Bèl bagay! Fim Feris Byoulè ya. Fò'm gade sa!» Se pa't fim Feris Byoulè ya! Epi tou, eskize'm wi Matye Bròdrik, m'konnen ke'w fè lòt fim ke fim Feris Byoulè ya, men se akoz de li ke'm sonje'w; ou se Feris. Men, se pa't bagay ke Feris konn abitye fè, ke'w t'ap fè nan fim sa ke'm t'ap gade ya; se bagay omoseksyèl ke'w ta'p fè.</seekvideo>
      <seekvideo id="2">Fim sa de kiyès m'ap pale la, se yon fim ki rele «Triloji de Kantik Damou» (Torch Song Trilogy). Fim sa, li baze sou yon pyès ki pale de yon «drag queen» ki t'ap chache lanmou. Lanmou ak respè: se de sijè prensipal fim sa.</seekvideo>
      <seekvideo id="3">Epi padan'm t'ap gade'l, m'te vin reyalize ke fim nan t'ap pale de mwen. Pa pati ki sou «drag queen» lan; m'pa nan koupe cheve'm pou okenn moun! Men, pati ki adrese sijè de zafè moun ki omoseksyèl yo. Pli presizeman, pati ki pale de kijan moun twouve lanmou ak respè, epi kijan yo twouve plas yo nan le mond. Alò pandan'm t'ap gade fim sa, m'vin rankontre yon sèn ki si tèlman pwisan ke'l te fè'm kriye, epi ki te fè yon enpresyon sou mwen ki te rete avè'm pandan 25 ane ki sot pase yo. Gen yon deklarasyon ke Anòl (Arnold), aktè prensipal fim lan, fè pandan ke'l t'ap goumen ak manman'l, epi ke yo de ya ta'p reflechi sou kiyès Anòl ye, avèk ki stil de vi ke'l t'ap menmen.</seekvideo>
      <seekvideo id="4">Anòl di: «Gen sèlman yon lòt bagay ke'w dwe konprann. M'montre tèt mwen kijan pou'm koud, kwit, ranje plonbri, konstwi mèb, m'ka menm felisite tèt mwen lè sa nesesè, tout sa jis pou'm pa mande moun anyen! Pa gen anyen ke'm bezwen nan men okenn moun, eksèp pou lanmou ak respè; alò, nenpòt moun ki pa ka ban'm bagay sa yo, pa gen plas nan vi'm.»</seekvideo>
      <seekvideo id="5">M'si tèlman sonje sèn sa, ke'm santi tankòm si'm te gade fim nan yè; lè sa m'te gen 16 an, dlo t'ap koule sot nan je'm, mwen pa't ko janm di pèsòn ke'm te yon òm omoseksyèl, epi, pandan ke'm t'ap gade de moun sa yo: Feris Byoulè ak yon lòt nèg ke'm pa't konnen, ap goumen pou lanmou. Lè'm te resi rive nan yon plas nan vi'm ki te pèmèt ke'm te ka devwale avèk aksepte kiyès m'ye, m'te kontan anpil, pou'm ba'w tout verite ya, m'te yon nonm omoseksyèl ki te trè kontan. M'te vin reyalize ke te gen anpil moun ki pa't kontan tankou'm ... O kontrè, m'te tande ke te gen anpil rayisans ak kòlè, avèk anpil fristrasyon epi anpil moun ki te pè. o sijè de kiyès ke'm ye, e a pwopo de stil de vi omoseksyèl lan ke'm t'ap mennen.</seekvideo>
      <seekvideo id="6">Kounye ya, m'ap eseye konprann «stil de vi omoseksyèl» «stil de vi omoseksyèl». Sa sa vle di? Epi, chak kou m'tande moun ap repete mo sa yo: stil de vi, stil de vi, stil de vi. M'te menm tande politisyen ap di ke stil de vi omoseksyèl la, se yon bagay ki menase sivilizasyon nou an —plis menm —ke ekzistans de zafè teworis. Kou'm te tande sa, se lè sa m'te vin pè. Paske m'ap panse: si'm omoseksyèl, epi si m'ap fè yon bagay k'ap detwi sivilizasyon, m'bezwen konnen kisa bagay sa ye, pou'm sispann fè'l kounye ya! (Moun ki fè pati de odyans lan ap ri)</seekvideo>
      <seekvideo id="7">Alò, m'te gade vi'm, nan yon fason ki trè pwofond, epi'm te finalman arive wè kèlke bagay ki te trè boulvèsan. (Moun ki fè pati de odyans lan ap ri) Alò, m'vle kòmanse pataje avè'w tout bagay sa yo ki mal, ke'm konn abitye fè. M'ap kòmanse ak sa'm konn fè chak maten. Lè'm leve m'bwè kafe. Pa sèlman sa, m'konn anpil lòt moun omoseksyèl ki bwè kafe tou. M'konn ret kole nan anboutyaj dè fwa, yon anbouteyaj ki move, move. Pafwa, m'konn ret kole nan liy nan ayeropò.</seekvideo>
      <seekvideo id="8">Lè konsa, m'konn gade ozalantou, epi m'konn di, «Bondye! Gade tout moun omoseksyèl sa yo! Kèt! Nou tout bloke nan liy long sa yo, ap eseye monte yon avyon! Bondye'm nan, stil de vi sa ke m'ap menmen la, se vrèman yon bagay ki dyabolik!</seekvideo>
      <seekvideo id="9">M'konn fè netwayaj. Foto ki so ekran an kounye a, se pa reyèlman foto de chanm ti gason'm nan; pa'l la pi mal! Epi, paske'm gen yon pitit ki gen 15 an, tout jounnen se kwit m'ap kwit. Kiyès nan paran ki la, ki gen timoun ki aje de 13 a 19 an? Chak kou se manje poun nan fè pou moun sa yo chak swa, yo manje nenpòt de, twa, kat fwa — sa li ridikil! Sa se stil de vi omoseksyèl la wi!</seekvideo>
      <seekvideo id="10">Epi, aprè m'fin fè manje, m'fin netwaye, kanpe nan liy, ak rete kole nan anbouteyaj, patnè'm nan avèk mwen, nou reyini epi nou deside ke nou pral byen pran plèzi nou. (Moun ki fè pati de odyans lan ap ri) Souvan, n'al dòmi anvan emisyon ke yo rele «Idòl Ameriken» (American Idol) fini. Se lè'n leve ke nou konn al tcheke pou'n wè rezilta emisyon sa paske nou konn twò fatige pou'n fin gade emisyon sa! Se sa wi ki stil de vi omoseksyèl la, ke moun konn di ki dyabolik la! Ou menm ki la, kouri pou'w ka sove vi eteroseksyèl ou! (Moun ki nan odyans lan ap ri epi y'ap aplodi)</seekvideo>
      <seekvideo id="11">Lè patnè'm nan, Étyèn (Steve), avèk mwen te fèk kòmanse relasyonn nan, li te rakonte'm yon istwa sou pengwen. Lè'l te fenk kòmanse rakonte istwa sa, m'pa't konn sa'l ta'p di ya. Li te yon tijan pè, lè'l ta'p pataje istwa sa avè'm, men li te di'm ke lè yon pengwen jwenn yon konpanyon avèk lekèl ke'l vle pase tout rès vi'l, li ba'l yon ti wòch —yon wòch ki san defo. Apre'l fin rakonte'm istwa sa, Étyèn mete men'l nan pòch li, epi'l montre'm sa. Aprè ke'm te gade'l, m'te twouve ke sa te trè bèl.</seekvideo>
      <seekvideo id="12">Epi'l te di'm: «M'vle pase tout rès vi'm avè'w.»</seekvideo>
      <seekvideo id="13">Akoz de sa, m'mete kolye sa nenpòt lè ke'm gen pou'm fè yon bagay ki fè'm yon tijan enkyete, tankòm, pa egzanp, lekti de «TED» sa. Mwen mete sa, lè'm pa kote'l pou yon peryòd tan ki long. E pafwa, mwen mete'l paske'm jis renmen mete'l.</seekvideo>
      <seekvideo id="14">Konbyen moun ki la, ki damou yon lòt moun? Si'w damou, petèt ou menm tou, ou se yon omoseksyèl. (Moun ki fè pati de odyans lan ap ri) Paske mwen menm tou, m'damou. Aparamman, sa fè pati de stil de vi omoseksyèl la, ke'm te avèti'w de li ya. (Moun ki nan odyans lan ap ri epi y'ap aplodi) Petèt, ou ka vle di mari'w oubyen madanm ou sa. Si'l damou tou, moun sa, se petèt omoseksyèl ke'l ye tou. Konbyen moun ki la ki selibatè? Ou menm tou, petèt se yon omoseksyèl ke'w ye! Paske, m'konn kèk moun omoseksyèl tou ki selibatè. Sa vrèman efreyan, stil de vi omoseksyèl sa, son'w bagay ki trè, trè, trè, dyabolik! Epi tou, li pa gen limit. Li mache'l, mache, jiskas ke'l anvayi tout bagay.</seekvideo>
      <seekvideo id="15">Ide sa, li pa fè okenn sans, nès pa? Se pou rezon sa ke'm te trè kontan lè'm te tande ke Prezidan Obama te deklare (Moun ki nan odyans lan ap aplodi) ke'l sipòte: (Moun ki nan odyans lan ap aplodi) ke'l sipòte egalite de maryaj. Se yon bèl jou nan istwa peyi nou; se yon jou mèveyez nan istwa mond lan tou dèske gen yon prezidan k'ap gouvène aktyèlman, ki di: ase de deskriminasyon estipid sa kont moun ki omoseksyèl yo li di sa premyeman a tèt li, epi dezyèmman a tout rès moun nan le mond antye. Se yon trè bèl bagay sa ye.</seekvideo>
      <seekvideo id="16">Men gen yon bagay ki kontinye ap deranje'm depi lè'l te fè deklarasyon sa, padan jou ki fenk sot pase yo. Aparamman, gen moun ki panse ke sa se yon lòt inisyativ ke militan omoseksyèl yo ap pouswiv ki fè pati de kaye ki kontyen objektif de moun ki omoseksyèl yo. Epi, sa vrèman boulvèse'm paske sa fè lontan ke'm te anonse ke'm se yon moun omoseksyèl. Menm si'm kon al nan tout seremoni ofisyèl yo, avèk reyinyon kote yo rasanble lajan yo, menm si'm konn ekri sou sijè de zafè de bagay omoseksyalité sa, m'pako janm jwenn kopi de kaye ki genyen objektif de moun ki omoseksyèl yo. (Moun ki fè pati de odyans lan ap ri) M'toutan bay kotizasyon'm nan a lè, (Moun ki fè pati de odyans lan ap ri) M'konn al mache nan defile de drapo ke moun omoseksyèl yo òganize, epi m'konn kontribiye nan anpil lòt fason ankò epi mwen pako wè kopi de kaye sa deki m'ap pale'w la. Sa deranje'm anpil anpil, epi m'santi ke tout moun inyore'm, tankòm si'm pa't omoseksyèl ase.</seekvideo>
      <seekvideo id="17">Men yon jou, yon bagay mèveyez rive'm: kòm dabitid, mwen t'ap fè makèt, epi je'm vin tonbe sou yon kopi ilegal de kaye ofisyèl sa, ki kontyen objektif de moun omoseksyèl yo.</seekvideo>
      <seekvideo id="18">Epi'm di tèt mwen, «Èlzi (LZ), sa gen lontan depi y'ap kache kaye sa pou'w pa jwenn li. Lè'w rive devan moun ki la yo, ou pra'l bay nouvèl la. Ou pral montre kaye sa pou tout moun pa nan devine sa'k ladan'l ankò, ki sa egzakteman ki nan kaye sa? Kisa ki objektif moun omoseksyèl sa yo? Sa yo vle konsa?»</seekvideo>
      <seekvideo id="19">Alò, san'm pa nan pale pi plis, mwen pra'l montre'w, mesyedam, fè atansyon, paske sa'k ladan'l lan, se bagay dyab —yon kopi kopi ofisyèl la, de kaye de objektif de moun omoseksyèl yo. (Mizik ap jwe) Mesyedam, men sa'k nan kaye de moun ki omoseksyèl yo! (Moun ki fè pati de odyans lan ap aplodi) Men kaye ya! Èske'w konprann? Se sa ki nan kaye moun omoseksyèl yo wi.</seekvideo>
      <seekvideo id="20">Gen kèk moun pami'w ki petèt rele'l, kisa, Konstitisyon Etazini yan, èske se sa'w rele'l tou? Konstitisyon Etazini yan, li fè pati de objektif de moun ki omoseksyèl yo. Moun omoseksyèl yo —moun tankou'm —yo vle ke sosyete ya trete yo tankòm sitwayen konplè epi tout sa ekri pou tout moun ki gen je klè wè Sa te fè'm yon bèl plezi lè'm te wè'l. M'te mande tèt mwen: se sa ki nan kaye ya? Poukisa yo pa't jis di ke'l se Kontistisyon yan, pou'm te ka konprann de kisa yo t'ap pale ya? M'tap pi byen konprann,epi m'pa ta'p fache konsa. Antouka, men li. Kaye ki kontyen objektif de moun omoseksyèl yo. Kouri pou'w sove vi etewoseksyèl ou.</seekvideo>
      <seekvideo id="21">Èske'w te konnen ke nan eta ki pa kolore yo ke moun ki omoseksyèl, lesbyèn, biseksyèl, ou byen transeksyèl pwopriyetè kay ka mete yo deyò nan apatman yo akoz ke yo se omoseksyèl, lesbyèn, biseksyèl, ou transeksyèl? Se sèl rezon sa ke pwopriyetè kay bezwen pou yo mete yo deyò paske moun sa yo pa gen okenn pwoteksyon kont diskriminasyon. Èske'w te konnen ke nan eta ki pa kolore yo ke yo ka revoke'w akoz ke'w se yon omoseksyèl, lesbyèn, biseksyèl, oubyen transeksyèl? Yo pa bezwen konnen kalite de travay ke'w konn fè, si'w gen anpil tan nan travay la, ou byen si'w se yon vye travayè, depi yo konnen ke'w omoseksyèl, lesbyèn, biseksyèl, ou byen transeksyèl, yo ka revoke'w. Tout sa ka pase, menm si kaye moun omoseksyèl yo egziste, yon kaye sa ke yo osi rele Konstitisyon Etazini yan. Presizeman, pati sa ki la:</seekvideo>
      <seekvideo id="22">ki di ke, «Pa gen okenn nan eta yo ki fè pati de peyi ya, ki ka envante oubyen aplike okenn lwa ki ka afebli privilèj oubyen dwa legal de tout sitwayen de peyi Etazini yan.»</seekvideo>
      <seekvideo id="23">M'ap pale avè'w wi, eta de Kawolin di Nò (North Carolina). Men, ou menm, ou refize obeyi Konstitisyon peyi ya. Egalite, se sa wi ki objektif de moun omoseksyèl yo. Se pa pou di ke y'ap mande dwa spesyal non, men yo pito vle dwa ki te deja ekri pa moun swivan sa so elit sa yo, si'w vle ba yo non sa. Anpil moun ki enstwi, ki byen abiye, (Moun ki fè pati de odyans lan ap ri) gen moun ki gen dwa pa renmen jan yo abiye ya. (Moun ki fè pati de odyans lan ap ri) Men, yo se zansèt nou kan mèm, nès pa? Se moun ke'n di ki te konn sa yo t'ap fè lè yo te ekri Konstitisyon an kaye de moun omoseksyèl yo, si'w vle rele'l sa. Tout sa kontradi tout sa yo te fè.</seekvideo>
      <seekvideo id="24">Sepou rezon sa ke'm te twouve sa enpòtan pou'm te montre'w kopi de kaye de moun ki omoseksyèl yo. Paske, m'panse ke si'm te prezante'w sa nan yon fason ki komik, ou pa te'p santi ke m'ap menase'w. M'panse ke si'm te fè prezantasyon an yon ti jan derespektab, ou pa t'ap pran sa seryezman. Men, lè'w gade kat jewografik peyi yan, ou wè eta nou an, ke yo rele Michigenn (Michigan) lan li legal si'w revoke yon moun paske'l omoseksyèl, lesbyèn, biseksyèl, oubyen transeksyèl, li legal tou, si'w mete yon moun deyò lakay yo paske yo se omoseksyèl, lesbyèn, biseksyèl, oubyen transeksyèl, lè'w panse de sa, ou wè ke tout diskisyon sa sou zafè de egalite de maryaj lan se pa sou sispann dwa li ye pito, se sou sijè de garanti moun dwa yo, ki te ekri deja. Epi, nou jis ap eseye itilize dwa yo, ki te deja deklare ke nou te deja aksepte. Gen moun k'ap viv, ki pè pèdi travay yo akoz de sa, yo pa montre okenn moun kiyès yo vrèman ye nan eta isit tou. Lekti sa, se pa jis sou Kawolin di Nò ke l'ap pale li vle pale sou lòt eta yo tou, kote aksyon sa yo legal.</seekvideo>
      <seekvideo id="25">Si'm ka fè dyolè pou yon moman, m'gen yon ti gason ki gen 15 an ke maryaj mwen yan te fè'm kado. Mwayèn li lekòl, sa pafè. L'ap kòmanse yon asosiyasyon lekòl li ya ki rele «Deba Politik». Li se yon atlèt ki trè fò nan kouri li konn premye prèske nan chak evènman atletik ke'l patisipe ladan'l, nan lekòl li ya. Li travay gratis pou kèk òganizasyon. Li priye avan li manje. M'ta renmen panse, ke kòm papa'l — se lakay mwen yan li plis rete —ke siksè'l yo, mwen te ede'l akonpli yo tout. M'ta renmen panse ke'l se yon bon ti gason, yon ti moun ki respekte moun. M'ta renmen panse ke mwen pwouve ke'm se yon bon papa. Men, si'm ta'l mande eta Michigenn jodi ya, pou'm adopte yon òfelen yo pa t'ap kite'm fè sa pou yon rezon sèlman: paske'm se omoseksyèl. Sa pa vle di anyen, menm si m'te gentan montre sa'm ka fè avèk kè'm. Se akoz de sa eta Michigenn di ke'm ye ke yo pa t'ap kite'm adopte okenn timoun. Epi, sa m'ap di la, se pa pwoblèm mwen sèlman ke'l ye se pwoblèn anpil moun ki rete Michigenn, moun ki se sitwayen Ameriken, ki pa konprann pou kisa, sa yo ye pi enpòtan ke kiyès yo ye.</seekvideo>
      <seekvideo id="26">Bagay sa, li rive anpil, anpil nan istwa peyi nou. Te gen yon tan ke, moun ki te nwa pa't ka gen menm dwa ak moun ki blan. Epi, paske fanm pa't gen menm dwa ak gason, yo pa't ka vote nan eleksyon. Te gen yon tan nan istwa peyin'n nan, ke si'w te paralize fizikman oubyen mantalman, ke yo te ka jis revoke'w, avan egzistans de lwa ki rele «Lwa pou tout Ameriken ki Paralize (Americans with Disabilities Act). Nou kontinye fè menm bagay la ankò e ankò.</seekvideo>
      <seekvideo id="27">Alò, ane sa, ane 2012 lan objektif de moun omoseksyèl yo, stil de vi moun omoseksyèl yo, epi ke'm se yon vye papa epi ke moun pa merite pou yo pwoteje fanmiy yo akoz de sa yo ye, pa akoz de kiyès yo ye. Alò, lè'w tande mo swivan sa yo: «stil de vi omoseksyèl» avèk «objektif de moun omoseksyèl yo», mwen ankouraje'w fè de bagay: Premyeman, sonje Konstitisyon Etazini yan, epi, dezèmman, gade sou bò goch ou, sil vou plè, gade sou bò dwat ou. Moun sa ki bò kote'w la, se frè'w oubyen sè'w ke'l ye. Akoz de sa, fòk ou trete yo ak lanmou e respè. Mèsi.</seekvideo>
    </transcription>
    <wordnum>2761</wordnum>
    <charnum>14072</charnum>
  </head>
  <content>Lè'm te prèske gen 16 an, m'sonje ke, pandan yon vakans dete, m't'ap vire chèn televisyon lakay mwen pou'm chache yon fim pou'm gade, sou yon chèn ki rele «HBO»... kiyès la ki sonje yon fim ki rele «Jou Konje de Feris Byoulè» (Ferris Bueller's Day Off)? Se yon bèl fim, nès pa? Ebyen, paske'm te wè Matye Bròdrik (Matthew Broderick) sou ekran an, m'te panse, «Oh! Bèl bagay! Fim Feris Byoulè ya. Fò'm gade sa!» Se pa't fim Feris Byoulè ya! Epi tou, eskize'm wi Matye Bròdrik, m'konnen ke'w fè lòt fim ke fim Feris Byoulè ya, men se akoz de li ke'm sonje'w; ou se Feris. Men, se pa't bagay ke Feris konn abitye fè, ke'w t'ap fè nan fim sa ke'm t'ap gade ya; se bagay omoseksyèl ke'w ta'p fè.
Fim sa de kiyès m'ap pale la, se yon fim ki rele «Triloji de Kantik Damou» (Torch Song Trilogy). Fim sa, li baze sou yon pyès ki pale de yon «drag queen» ki t'ap chache lanmou. Lanmou ak respè: se de sijè prensipal fim sa.
Epi padan'm t'ap gade'l, m'te vin reyalize ke fim nan t'ap pale de mwen. Pa pati ki sou «drag queen» lan; m'pa nan koupe cheve'm pou okenn moun! Men, pati ki adrese sijè de zafè moun ki omoseksyèl yo. Pli presizeman, pati ki pale de kijan moun twouve lanmou ak respè, epi kijan yo twouve plas yo nan le mond. Alò pandan'm t'ap gade fim sa, m'vin rankontre yon sèn ki si tèlman pwisan ke'l te fè'm kriye, epi ki te fè yon enpresyon sou mwen ki te rete avè'm pandan 25 ane ki sot pase yo. Gen yon deklarasyon ke Anòl (Arnold), aktè prensipal fim lan, fè pandan ke'l t'ap goumen ak manman'l, epi ke yo de ya ta'p reflechi sou kiyès Anòl ye, avèk ki stil de vi ke'l t'ap menmen.
Anòl di: «Gen sèlman yon lòt bagay ke'w dwe konprann. M'montre tèt mwen kijan pou'm koud, kwit, ranje plonbri, konstwi mèb, m'ka menm felisite tèt mwen lè sa nesesè, tout sa jis pou'm pa mande moun anyen! Pa gen anyen ke'm bezwen nan men okenn moun, eksèp pou lanmou ak respè; alò, nenpòt moun ki pa ka ban'm bagay sa yo, pa gen plas nan vi'm.»
M'si tèlman sonje sèn sa, ke'm santi tankòm si'm te gade fim nan yè; lè sa m'te gen 16 an, dlo t'ap koule sot nan je'm, mwen pa't ko janm di pèsòn ke'm te yon òm omoseksyèl, epi, pandan ke'm t'ap gade de moun sa yo: Feris Byoulè ak yon lòt nèg ke'm pa't konnen, ap goumen pou lanmou. Lè'm te resi rive nan yon plas nan vi'm ki te pèmèt ke'm te ka devwale avèk aksepte kiyès m'ye, m'te kontan anpil, pou'm ba'w tout verite ya, m'te yon nonm omoseksyèl ki te trè kontan. M'te vin reyalize ke te gen anpil moun ki pa't kontan tankou'm ... O kontrè, m'te tande ke te gen anpil rayisans ak kòlè, avèk anpil fristrasyon epi anpil moun ki te pè. o sijè de kiyès ke'm ye, e a pwopo de stil de vi omoseksyèl lan ke'm t'ap mennen.
Kounye ya, m'ap eseye konprann «stil de vi omoseksyèl» «stil de vi omoseksyèl». Sa sa vle di? Epi, chak kou m'tande moun ap repete mo sa yo: stil de vi, stil de vi, stil de vi. M'te menm tande politisyen ap di ke stil de vi omoseksyèl la, se yon bagay ki menase sivilizasyon nou an —plis menm —ke ekzistans de zafè teworis. Kou'm te tande sa, se lè sa m'te vin pè. Paske m'ap panse: si'm omoseksyèl, epi si m'ap fè yon bagay k'ap detwi sivilizasyon, m'bezwen konnen kisa bagay sa ye, pou'm sispann fè'l kounye ya! (Moun ki fè pati de odyans lan ap ri)
Alò, m'te gade vi'm, nan yon fason ki trè pwofond, epi'm te finalman arive wè kèlke bagay ki te trè boulvèsan. (Moun ki fè pati de odyans lan ap ri) Alò, m'vle kòmanse pataje avè'w tout bagay sa yo ki mal, ke'm konn abitye fè. M'ap kòmanse ak sa'm konn fè chak maten. Lè'm leve m'bwè kafe. Pa sèlman sa, m'konn anpil lòt moun omoseksyèl ki bwè kafe tou. M'konn ret kole nan anboutyaj dè fwa, yon anbouteyaj ki move, move. Pafwa, m'konn ret kole nan liy nan ayeropò.
Lè konsa, m'konn gade ozalantou, epi m'konn di, «Bondye! Gade tout moun omoseksyèl sa yo! Kèt! Nou tout bloke nan liy long sa yo, ap eseye monte yon avyon! Bondye'm nan, stil de vi sa ke m'ap menmen la, se vrèman yon bagay ki dyabolik!
M'konn fè netwayaj. Foto ki so ekran an kounye a, se pa reyèlman foto de chanm ti gason'm nan; pa'l la pi mal! Epi, paske'm gen yon pitit ki gen 15 an, tout jounnen se kwit m'ap kwit. Kiyès nan paran ki la, ki gen timoun ki aje de 13 a 19 an? Chak kou se manje poun nan fè pou moun sa yo chak swa, yo manje nenpòt de, twa, kat fwa — sa li ridikil! Sa se stil de vi omoseksyèl la wi!
Epi, aprè m'fin fè manje, m'fin netwaye, kanpe nan liy, ak rete kole nan anbouteyaj, patnè'm nan avèk mwen, nou reyini epi nou deside ke nou pral byen pran plèzi nou. (Moun ki fè pati de odyans lan ap ri) Souvan, n'al dòmi anvan emisyon ke yo rele «Idòl Ameriken» (American Idol) fini. Se lè'n leve ke nou konn al tcheke pou'n wè rezilta emisyon sa paske nou konn twò fatige pou'n fin gade emisyon sa! Se sa wi ki stil de vi omoseksyèl la, ke moun konn di ki dyabolik la! Ou menm ki la, kouri pou'w ka sove vi eteroseksyèl ou! (Moun ki nan odyans lan ap ri epi y'ap aplodi)
Lè patnè'm nan, Étyèn (Steve), avèk mwen te fèk kòmanse relasyonn nan, li te rakonte'm yon istwa sou pengwen. Lè'l te fenk kòmanse rakonte istwa sa, m'pa't konn sa'l ta'p di ya. Li te yon tijan pè, lè'l ta'p pataje istwa sa avè'm, men li te di'm ke lè yon pengwen jwenn yon konpanyon avèk lekèl ke'l vle pase tout rès vi'l, li ba'l yon ti wòch —yon wòch ki san defo. Apre'l fin rakonte'm istwa sa, Étyèn mete men'l nan pòch li, epi'l montre'm sa. Aprè ke'm te gade'l, m'te twouve ke sa te trè bèl.
Epi'l te di'm: «M'vle pase tout rès vi'm avè'w.»
Akoz de sa, m'mete kolye sa nenpòt lè ke'm gen pou'm fè yon bagay ki fè'm yon tijan enkyete, tankòm, pa egzanp, lekti de «TED» sa. Mwen mete sa, lè'm pa kote'l pou yon peryòd tan ki long. E pafwa, mwen mete'l paske'm jis renmen mete'l.
Konbyen moun ki la, ki damou yon lòt moun? Si'w damou, petèt ou menm tou, ou se yon omoseksyèl. (Moun ki fè pati de odyans lan ap ri) Paske mwen menm tou, m'damou. Aparamman, sa fè pati de stil de vi omoseksyèl la, ke'm te avèti'w de li ya. (Moun ki nan odyans lan ap ri epi y'ap aplodi) Petèt, ou ka vle di mari'w oubyen madanm ou sa. Si'l damou tou, moun sa, se petèt omoseksyèl ke'l ye tou. Konbyen moun ki la ki selibatè? Ou menm tou, petèt se yon omoseksyèl ke'w ye! Paske, m'konn kèk moun omoseksyèl tou ki selibatè. Sa vrèman efreyan, stil de vi omoseksyèl sa, son'w bagay ki trè, trè, trè, dyabolik! Epi tou, li pa gen limit. Li mache'l, mache, jiskas ke'l anvayi tout bagay.
Ide sa, li pa fè okenn sans, nès pa? Se pou rezon sa ke'm te trè kontan lè'm te tande ke Prezidan Obama te deklare (Moun ki nan odyans lan ap aplodi) ke'l sipòte: (Moun ki nan odyans lan ap aplodi) ke'l sipòte egalite de maryaj. Se yon bèl jou nan istwa peyi nou; se yon jou mèveyez nan istwa mond lan tou dèske gen yon prezidan k'ap gouvène aktyèlman, ki di: ase de deskriminasyon estipid sa kont moun ki omoseksyèl yo li di sa premyeman a tèt li, epi dezyèmman a tout rès moun nan le mond antye. Se yon trè bèl bagay sa ye.
Men gen yon bagay ki kontinye ap deranje'm depi lè'l te fè deklarasyon sa, padan jou ki fenk sot pase yo. Aparamman, gen moun ki panse ke sa se yon lòt inisyativ ke militan omoseksyèl yo ap pouswiv ki fè pati de kaye ki kontyen objektif de moun ki omoseksyèl yo. Epi, sa vrèman boulvèse'm paske sa fè lontan ke'm te anonse ke'm se yon moun omoseksyèl. Menm si'm kon al nan tout seremoni ofisyèl yo, avèk reyinyon kote yo rasanble lajan yo, menm si'm konn ekri sou sijè de zafè de bagay omoseksyalité sa, m'pako janm jwenn kopi de kaye ki genyen objektif de moun ki omoseksyèl yo. (Moun ki fè pati de odyans lan ap ri) M'toutan bay kotizasyon'm nan a lè, (Moun ki fè pati de odyans lan ap ri) M'konn al mache nan defile de drapo ke moun omoseksyèl yo òganize, epi m'konn kontribiye nan anpil lòt fason ankò epi mwen pako wè kopi de kaye sa deki m'ap pale'w la. Sa deranje'm anpil anpil, epi m'santi ke tout moun inyore'm, tankòm si'm pa't omoseksyèl ase.
Men yon jou, yon bagay mèveyez rive'm: kòm dabitid, mwen t'ap fè makèt, epi je'm vin tonbe sou yon kopi ilegal de kaye ofisyèl sa, ki kontyen objektif de moun omoseksyèl yo.
Epi'm di tèt mwen, «Èlzi (LZ), sa gen lontan depi y'ap kache kaye sa pou'w pa jwenn li. Lè'w rive devan moun ki la yo, ou pra'l bay nouvèl la. Ou pral montre kaye sa pou tout moun pa nan devine sa'k ladan'l ankò, ki sa egzakteman ki nan kaye sa? Kisa ki objektif moun omoseksyèl sa yo? Sa yo vle konsa?»
Alò, san'm pa nan pale pi plis, mwen pra'l montre'w, mesyedam, fè atansyon, paske sa'k ladan'l lan, se bagay dyab —yon kopi kopi ofisyèl la, de kaye de objektif de moun omoseksyèl yo. (Mizik ap jwe) Mesyedam, men sa'k nan kaye de moun ki omoseksyèl yo! (Moun ki fè pati de odyans lan ap aplodi) Men kaye ya! Èske'w konprann? Se sa ki nan kaye moun omoseksyèl yo wi.
Gen kèk moun pami'w ki petèt rele'l, kisa, Konstitisyon Etazini yan, èske se sa'w rele'l tou? Konstitisyon Etazini yan, li fè pati de objektif de moun ki omoseksyèl yo. Moun omoseksyèl yo —moun tankou'm —yo vle ke sosyete ya trete yo tankòm sitwayen konplè epi tout sa ekri pou tout moun ki gen je klè wè Sa te fè'm yon bèl plezi lè'm te wè'l. M'te mande tèt mwen: se sa ki nan kaye ya? Poukisa yo pa't jis di ke'l se Kontistisyon yan, pou'm te ka konprann de kisa yo t'ap pale ya? M'tap pi byen konprann,epi m'pa ta'p fache konsa. Antouka, men li. Kaye ki kontyen objektif de moun omoseksyèl yo. Kouri pou'w sove vi etewoseksyèl ou.
Èske'w te konnen ke nan eta ki pa kolore yo ke moun ki omoseksyèl, lesbyèn, biseksyèl, ou byen transeksyèl pwopriyetè kay ka mete yo deyò nan apatman yo akoz ke yo se omoseksyèl, lesbyèn, biseksyèl, ou transeksyèl? Se sèl rezon sa ke pwopriyetè kay bezwen pou yo mete yo deyò paske moun sa yo pa gen okenn pwoteksyon kont diskriminasyon. Èske'w te konnen ke nan eta ki pa kolore yo ke yo ka revoke'w akoz ke'w se yon omoseksyèl, lesbyèn, biseksyèl, oubyen transeksyèl? Yo pa bezwen konnen kalite de travay ke'w konn fè, si'w gen anpil tan nan travay la, ou byen si'w se yon vye travayè, depi yo konnen ke'w omoseksyèl, lesbyèn, biseksyèl, ou byen transeksyèl, yo ka revoke'w. Tout sa ka pase, menm si kaye moun omoseksyèl yo egziste, yon kaye sa ke yo osi rele Konstitisyon Etazini yan. Presizeman, pati sa ki la:
ki di ke, «Pa gen okenn nan eta yo ki fè pati de peyi ya, ki ka envante oubyen aplike okenn lwa ki ka afebli privilèj oubyen dwa legal de tout sitwayen de peyi Etazini yan.»
M'ap pale avè'w wi, eta de Kawolin di Nò (North Carolina). Men, ou menm, ou refize obeyi Konstitisyon peyi ya. Egalite, se sa wi ki objektif de moun omoseksyèl yo. Se pa pou di ke y'ap mande dwa spesyal non, men yo pito vle dwa ki te deja ekri pa moun swivan sa so elit sa yo, si'w vle ba yo non sa. Anpil moun ki enstwi, ki byen abiye, (Moun ki fè pati de odyans lan ap ri) gen moun ki gen dwa pa renmen jan yo abiye ya. (Moun ki fè pati de odyans lan ap ri) Men, yo se zansèt nou kan mèm, nès pa? Se moun ke'n di ki te konn sa yo t'ap fè lè yo te ekri Konstitisyon an kaye de moun omoseksyèl yo, si'w vle rele'l sa. Tout sa kontradi tout sa yo te fè.
Sepou rezon sa ke'm te twouve sa enpòtan pou'm te montre'w kopi de kaye de moun ki omoseksyèl yo. Paske, m'panse ke si'm te prezante'w sa nan yon fason ki komik, ou pa te'p santi ke m'ap menase'w. M'panse ke si'm te fè prezantasyon an yon ti jan derespektab, ou pa t'ap pran sa seryezman. Men, lè'w gade kat jewografik peyi yan, ou wè eta nou an, ke yo rele Michigenn (Michigan) lan li legal si'w revoke yon moun paske'l omoseksyèl, lesbyèn, biseksyèl, oubyen transeksyèl, li legal tou, si'w mete yon moun deyò lakay yo paske yo se omoseksyèl, lesbyèn, biseksyèl, oubyen transeksyèl, lè'w panse de sa, ou wè ke tout diskisyon sa sou zafè de egalite de maryaj lan se pa sou sispann dwa li ye pito, se sou sijè de garanti moun dwa yo, ki te ekri deja. Epi, nou jis ap eseye itilize dwa yo, ki te deja deklare ke nou te deja aksepte. Gen moun k'ap viv, ki pè pèdi travay yo akoz de sa, yo pa montre okenn moun kiyès yo vrèman ye nan eta isit tou. Lekti sa, se pa jis sou Kawolin di Nò ke l'ap pale li vle pale sou lòt eta yo tou, kote aksyon sa yo legal.
Si'm ka fè dyolè pou yon moman, m'gen yon ti gason ki gen 15 an ke maryaj mwen yan te fè'm kado. Mwayèn li lekòl, sa pafè. L'ap kòmanse yon asosiyasyon lekòl li ya ki rele «Deba Politik». Li se yon atlèt ki trè fò nan kouri li konn premye prèske nan chak evènman atletik ke'l patisipe ladan'l, nan lekòl li ya. Li travay gratis pou kèk òganizasyon. Li priye avan li manje. M'ta renmen panse, ke kòm papa'l — se lakay mwen yan li plis rete —ke siksè'l yo, mwen te ede'l akonpli yo tout. M'ta renmen panse ke'l se yon bon ti gason, yon ti moun ki respekte moun. M'ta renmen panse ke mwen pwouve ke'm se yon bon papa. Men, si'm ta'l mande eta Michigenn jodi ya, pou'm adopte yon òfelen yo pa t'ap kite'm fè sa pou yon rezon sèlman: paske'm se omoseksyèl. Sa pa vle di anyen, menm si m'te gentan montre sa'm ka fè avèk kè'm. Se akoz de sa eta Michigenn di ke'm ye ke yo pa t'ap kite'm adopte okenn timoun. Epi, sa m'ap di la, se pa pwoblèm mwen sèlman ke'l ye se pwoblèn anpil moun ki rete Michigenn, moun ki se sitwayen Ameriken, ki pa konprann pou kisa, sa yo ye pi enpòtan ke kiyès yo ye.
Bagay sa, li rive anpil, anpil nan istwa peyi nou. Te gen yon tan ke, moun ki te nwa pa't ka gen menm dwa ak moun ki blan. Epi, paske fanm pa't gen menm dwa ak gason, yo pa't ka vote nan eleksyon. Te gen yon tan nan istwa peyin'n nan, ke si'w te paralize fizikman oubyen mantalman, ke yo te ka jis revoke'w, avan egzistans de lwa ki rele «Lwa pou tout Ameriken ki Paralize (Americans with Disabilities Act). Nou kontinye fè menm bagay la ankò e ankò.
Alò, ane sa, ane 2012 lan objektif de moun omoseksyèl yo, stil de vi moun omoseksyèl yo, epi ke'm se yon vye papa epi ke moun pa merite pou yo pwoteje fanmiy yo akoz de sa yo ye, pa akoz de kiyès yo ye. Alò, lè'w tande mo swivan sa yo: «stil de vi omoseksyèl» avèk «objektif de moun omoseksyèl yo», mwen ankouraje'w fè de bagay: Premyeman, sonje Konstitisyon Etazini yan, epi, dezèmman, gade sou bò goch ou, sil vou plè, gade sou bò dwat ou. Moun sa ki bò kote'w la, se frè'w oubyen sè'w ke'l ye. Akoz de sa, fòk ou trete yo ak lanmou e respè. Mèsi.</content>
</file>
<file id="3">
  <head>
    <url>http://www.ted.com/talks/peter_haas_haiti_s_disaster_of_engineering?language=ht</url>
    <pagesize>68094</pagesize>
    <dtime>Thu Apr 19 00:19:19 CEST 2018</dtime>
    <encoding>UTF-8</encoding>
    <content-type>text/html; charset=utf-8</content-type>
    <keywords>talks, TED Fellows, architecture, business, disaster relief, global issues, natural disaster, technology</keywords>
    <speaker>Peter Haas</speaker>
    <talkid>978</talkid>
    <videourl>https://download.ted.com/talks/PeterHaas_2010G.mp4</videourl>
    <videopath>talks/PeterHaas_2010G.mp4</videopath>
    <date>2010/07/13</date>
    <description>TED Talk Subtitles and Transcript: "Ayiti pa te yon dezas natirèl," TED Fellow Peter Haas di: "Se te yon dezas jeni." Pandan peyi a ap rekonstwi apre tranbleman de tè an Janvye a, eske ansyen move pratik de konstwiksyon ap kreye yon lòt pwoblèm inatandi. Gwoup a Haas la, AIDG, ap ede mason an Ayiti yo aprann konstwiksyon modèn ak praktik jeni, pou rasanble brik pa brik yon peyi fò</description>
    <title>Peter Haas: Dezas jeni Ayiti</title>
    <transcription>
      <seekvideo id="1">Mwen aprann de tranbleman de tè an Ayiti a sou Skype Madanm mwen te voye yon mesaj pou mwen. “Woy, tranbleman tè" epi’l disparèt pou 25 minit Se te 25 minit nan panik absoli ke milyè de moun nan Etazini te santi M te pè de tsounami. S'am pa te reyalize se te gen yon pi gran panik an Ayiti epi kay yo t’ap kraze Nou tout wè foto kay kraze yo an Ayiti. Sa yo se foto madanm mwen pran de twa jou apre tranbleman de tè a lè'm t’ap pase pa D.R. pou’m antre nan peyi a. Sa se Palè Nasyonal la, Ekivalan de palè blanch Ameriken an Sa se pi gwo mache nan Karayib la gen anpil moun k’ap achte. Sa se yon kolèj pou enfimyè. Gen 300 enfimyè k’ap etidye. general la ki bò kote’l la general la ki bò kote’l la. Sa se Ministè Ekonomi ak Finans la.</seekvideo>
      <seekvideo id="2">Nou tout tande anpil moun ki mouri nan tranbleman tè an Ayiti a, men nou pa tande anpil de poukisa la vi moun sa yo te pèdi. Nou pa tande de poukisa kay yo kraze. Apre tout bagay, se te kay yo, se pa te tranbleman tè a ki tiye 220,000 moun blese 330,000, deplase 1.3 milyon moun ki koupe manje ak dlo ak provizyon pou tout on peyi Sa se pi gran dezas nan zòn metwopoliten nan deseni. Epi li pa te yon dezas natirèl. Se te yon dezas de jeni.</seekvideo>
      <seekvideo id="3">AIDG ap travay an Ayiti depi 2007, bay sipò biznis ak jeni pou ti biznis yo. Apre tranbleman tè ta, nou kòmanse vini ak enjenyè ki spesyalize nan tranbleman tè pou yo ka chèche konnen ki sa ki fè kay yo tonbe, pou yo ekzamine ki sa ki san danje, ki sa ki gen danje. Pandan n’ap travay ak MINUSTAH, ki se mission ONU in Ayiti, ansanm ak Ministè Travay Piblik, avèk diferan NGO, nou enspèkte 1500 kay. Nou inspèkte lekòl ansanm ak kay prive. Nou inspèkte sant medical ak depo manje. Nou enspèkte ofis gouvènman yo.</seekvideo>
      <seekvideo id="4">Sa se Ministè Jistis. Dèyè pòt sa se Achiv Jistis Nasyonal la. Kanmarad ki nan pòt la, Andre Filitrault, se direktè Sant pou Rechèch Entèdisiplinè de Tranbleman de Tè nan Univèsite de Buffalo t’ap ekzamine’l pou’l wè si p’at gen danje pou ka sove achiv la. Andre di’m, apre’l wè kay sa yo tonbe menm jan chak fwa pa gen nouvo rechèch. Pa gen anyen la nou pa konnen. Pwen echèk la toujou menm kote – mi ak beton yo pa mare byen nan kolòn yo— sa se yon twati siman ki pandye sou bò kay la – eskriti kite sipòte yon sèl kote, eskriti ki pa te simetrik, ki souke trè vyolan epi ki tonbe, move materyèl konstriksyon, pa ase siman, pa ase konpresyon nan blòk yo, fè reyanfòsman ki te two lis, fè reyanfòsman ki te ekspoze nan move tan epi ki rouye.</seekvideo>
      <seekvideo id="5">Konnye a gen yon solisyon pou tout pwoblèm say o. Epi nou konnen kòman pou nou bati byen. Prèv sa soti Chili, prèske yon mwa apre, lè tranbleman de tè de 8.8 mayitid a frape Chili. Sa se 500 fwa pi pisan ke 7.0 ki frape Port-au-Prince 500 fwa pi pisan, epi sèl mwens ke mil mouri. Ajiste pou popilasyon dansite, sa se mwens ke yon pousan enpak tranbleman tè Ayiti a. Se ki diferans antre Chili ak Ayiti? Estanda sismik ak masonnen fèmen, kote kay yo aji ansanm – mi ak kolòn, avèk twati ak beton mare ansanm pou yo ka sipòte yo chak, autan ke yo kraze an moso manb epi tonbe. Si’w gade kay san an Chili, li rache an mwatwe, men li pa yon pil blòk kraze. Moun Chili yo t’ap bati ak masonnen fèmen pou deseni.</seekvideo>
      <seekvideo id="6">Konnye a, AIDG ap travay ak KPFF Consulting Engineers, Architecture for Humanity, pou pote plis entrenman masonnen fèmen an Ayiti. Sa se Xantus Daniel. Li se yon mason, jusk yon travayè konstriksyon jeneral, li pa yon kontremèt, ki pran yonn nan entrenman nou yo. Nan travay pase li ya, li t’ap travay ansanm avèk boss li, epi yo t’ap kòmanse vide siman nan kolòn nan mal. Li pran boss li akote pou'l pale avèk li, epi li montre’l materyel masonnen fèmen yo. Li montre’l, “Ou konnen, nou pa bezwen fè sa mal. Li p’ap koute nou pi chè pou nou fèl byen.” Epi yo refè kay la. Yo mare fè poto yo byen. Yo vide siman nan kolòn nan byen. Epi kay sa ap vinn san danje. Epi tout lòt kay yo bati aprè sa ap vinn san danje.</seekvideo>
      <seekvideo id="7">Pou asire ke kay sa yo san danje, li pa’p pran lwa, l’ap pran chèche pale ak mason yo ki a tè a, epi ede yo aprann bon teknik. Konnye a gen anpil group k’ap fè sa. Kanmarad ki gen vès sou li a, Craig Toten, t’ap pouse devan mete dokiman deyò pou tout moun k’ap fè sa. Atravè Haiti Rewired, atravè Build Change, Architecture for Humanity, AIDG, gen yen posibilite pou chèch pale ak 30000, 40000 mason atravè peyi a epi kreye yon movman pou bati byen. Si’w lonje men’w ba moun yo ki sou tè a nan mwayen kolaboratif sa li ekstrèmman abòdab. Pou tout milya k’ap depanse nan rekonstwiksyon an, ou ka antrene mason pou dola sou chak kay yo vinn bati pandan y’ap viv.</seekvideo>
      <seekvideo id="8">Finalman, gen 2 mwayen ke ou ka rekonstwi Ayiti, mwayen ki kòmanse anwo a se mwayen sa Ayiti te konstwi pou deseni. Mwayen sa a se yon kay ki konstwi mal ki pral kraze. Mwayen anba a se yon kay ki konstwi ak masonnen fèmen, kote mi yo mare ansanm, kay la an simetri, epi ka kanpe devan yon tranbleman tè. Pou tout dezas, gen yon opòtinite la pou konstwi bi bon kay pou lòt jenerasyon an, pou lè yon lòt tranbleman tè pase, li t’ap yon dezas otan ke yon trajedi.</seekvideo>
      <seekvideo id="9">(Aplodisman)</seekvideo>
    </transcription>
    <wordnum>988</wordnum>
    <charnum>4989</charnum>
  </head>
  <content>Mwen aprann de tranbleman de tè an Ayiti a sou Skype Madanm mwen te voye yon mesaj pou mwen. “Woy, tranbleman tè" epi’l disparèt pou 25 minit Se te 25 minit nan panik absoli ke milyè de moun nan Etazini te santi M te pè de tsounami. S'am pa te reyalize se te gen yon pi gran panik an Ayiti epi kay yo t’ap kraze Nou tout wè foto kay kraze yo an Ayiti. Sa yo se foto madanm mwen pran de twa jou apre tranbleman de tè a lè'm t’ap pase pa D.R. pou’m antre nan peyi a. Sa se Palè Nasyonal la, Ekivalan de palè blanch Ameriken an Sa se pi gwo mache nan Karayib la gen anpil moun k’ap achte. Sa se yon kolèj pou enfimyè. Gen 300 enfimyè k’ap etidye. general la ki bò kote’l la general la ki bò kote’l la. Sa se Ministè Ekonomi ak Finans la.
Nou tout tande anpil moun ki mouri nan tranbleman tè an Ayiti a, men nou pa tande anpil de poukisa la vi moun sa yo te pèdi. Nou pa tande de poukisa kay yo kraze. Apre tout bagay, se te kay yo, se pa te tranbleman tè a ki tiye 220,000 moun blese 330,000, deplase 1.3 milyon moun ki koupe manje ak dlo ak provizyon pou tout on peyi Sa se pi gran dezas nan zòn metwopoliten nan deseni. Epi li pa te yon dezas natirèl. Se te yon dezas de jeni.
AIDG ap travay an Ayiti depi 2007, bay sipò biznis ak jeni pou ti biznis yo. Apre tranbleman tè ta, nou kòmanse vini ak enjenyè ki spesyalize nan tranbleman tè pou yo ka chèche konnen ki sa ki fè kay yo tonbe, pou yo ekzamine ki sa ki san danje, ki sa ki gen danje. Pandan n’ap travay ak MINUSTAH, ki se mission ONU in Ayiti, ansanm ak Ministè Travay Piblik, avèk diferan NGO, nou enspèkte 1500 kay. Nou inspèkte lekòl ansanm ak kay prive. Nou inspèkte sant medical ak depo manje. Nou enspèkte ofis gouvènman yo.
Sa se Ministè Jistis. Dèyè pòt sa se Achiv Jistis Nasyonal la. Kanmarad ki nan pòt la, Andre Filitrault, se direktè Sant pou Rechèch Entèdisiplinè de Tranbleman de Tè nan Univèsite de Buffalo t’ap ekzamine’l pou’l wè si p’at gen danje pou ka sove achiv la. Andre di’m, apre’l wè kay sa yo tonbe menm jan chak fwa pa gen nouvo rechèch. Pa gen anyen la nou pa konnen. Pwen echèk la toujou menm kote – mi ak beton yo pa mare byen nan kolòn yo— sa se yon twati siman ki pandye sou bò kay la – eskriti kite sipòte yon sèl kote, eskriti ki pa te simetrik, ki souke trè vyolan epi ki tonbe, move materyèl konstriksyon, pa ase siman, pa ase konpresyon nan blòk yo, fè reyanfòsman ki te two lis, fè reyanfòsman ki te ekspoze nan move tan epi ki rouye.
Konnye a gen yon solisyon pou tout pwoblèm say o. Epi nou konnen kòman pou nou bati byen. Prèv sa soti Chili, prèske yon mwa apre, lè tranbleman de tè de 8.8 mayitid a frape Chili. Sa se 500 fwa pi pisan ke 7.0 ki frape Port-au-Prince 500 fwa pi pisan, epi sèl mwens ke mil mouri. Ajiste pou popilasyon dansite, sa se mwens ke yon pousan enpak tranbleman tè Ayiti a. Se ki diferans antre Chili ak Ayiti? Estanda sismik ak masonnen fèmen, kote kay yo aji ansanm – mi ak kolòn, avèk twati ak beton mare ansanm pou yo ka sipòte yo chak, autan ke yo kraze an moso manb epi tonbe. Si’w gade kay san an Chili, li rache an mwatwe, men li pa yon pil blòk kraze. Moun Chili yo t’ap bati ak masonnen fèmen pou deseni.
Konnye a, AIDG ap travay ak KPFF Consulting Engineers, Architecture for Humanity, pou pote plis entrenman masonnen fèmen an Ayiti. Sa se Xantus Daniel. Li se yon mason, jusk yon travayè konstriksyon jeneral, li pa yon kontremèt, ki pran yonn nan entrenman nou yo. Nan travay pase li ya, li t’ap travay ansanm avèk boss li, epi yo t’ap kòmanse vide siman nan kolòn nan mal. Li pran boss li akote pou'l pale avèk li, epi li montre’l materyel masonnen fèmen yo. Li montre’l, “Ou konnen, nou pa bezwen fè sa mal. Li p’ap koute nou pi chè pou nou fèl byen.” Epi yo refè kay la. Yo mare fè poto yo byen. Yo vide siman nan kolòn nan byen. Epi kay sa ap vinn san danje. Epi tout lòt kay yo bati aprè sa ap vinn san danje.
Pou asire ke kay sa yo san danje, li pa’p pran lwa, l’ap pran chèche pale ak mason yo ki a tè a, epi ede yo aprann bon teknik. Konnye a gen anpil group k’ap fè sa. Kanmarad ki gen vès sou li a, Craig Toten, t’ap pouse devan mete dokiman deyò pou tout moun k’ap fè sa. Atravè Haiti Rewired, atravè Build Change, Architecture for Humanity, AIDG, gen yen posibilite pou chèch pale ak 30000, 40000 mason atravè peyi a epi kreye yon movman pou bati byen. Si’w lonje men’w ba moun yo ki sou tè a nan mwayen kolaboratif sa li ekstrèmman abòdab. Pou tout milya k’ap depanse nan rekonstwiksyon an, ou ka antrene mason pou dola sou chak kay yo vinn bati pandan y’ap viv.
Finalman, gen 2 mwayen ke ou ka rekonstwi Ayiti, mwayen ki kòmanse anwo a se mwayen sa Ayiti te konstwi pou deseni. Mwayen sa a se yon kay ki konstwi mal ki pral kraze. Mwayen anba a se yon kay ki konstwi ak masonnen fèmen, kote mi yo mare ansanm, kay la an simetri, epi ka kanpe devan yon tranbleman tè. Pou tout dezas, gen yon opòtinite la pou konstwi bi bon kay pou lòt jenerasyon an, pou lè yon lòt tranbleman tè pase, li t’ap yon dezas otan ke yon trajedi.
(Aplodisman)</content>
</file>
</xml>
