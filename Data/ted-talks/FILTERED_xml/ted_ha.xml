<?xml version="1.0" encoding="UTF-8"?>
<xml language="ha">
<file id="1">
  <head>
    <url>http://www.ted.com/talks/kristen_ashburn_s_heart_rending_pictures_of_aids?language=ha</url>
    <pagesize>70152</pagesize>
    <dtime>Sat Apr 21 02:10:56 CEST 2018</dtime>
    <encoding>UTF-8</encoding>
    <content-type>text/html; charset=utf-8</content-type>
    <keywords>talks, AIDS, Africa, HIV, activism, disease, global issues, health, media, photography, science</keywords>
    <speaker>Kristen Ashburn</speaker>
    <talkid>381</talkid>
    <videourl>https://download.ted.com/talks/KristenAshburn_2003.mp4</videourl>
    <videopath>talks/KristenAshburn_2003.mp4</videopath>
    <date>2003/02/28</date>
    <description>TED Talk Subtitles and Transcript: A cikin wannan shirin, mai ɗaukan hoto Kristen Ashburn ta nuna hotuna masu ban tausayi da ta ɗauka a kan tarzoman da cutar ƙanjamau ke yi a Afirka.</description>
    <title>Hotuna masu taɓa zuciya na Kristen Ashburn a kan cutar ƙanjamau</title>
    <transcription>
      <seekvideo id="1">Da na isa ƙasar Zimbabwe, na kasa gane yadda mutane talatin da biyar cikin ɗari na ƙasar ke da cutar ƙanjamau. Sai da na samu na shiga gidajen mutane tukunna na gane yawan mutanen da ke da cutar. Misali, wannan Herbert ne da kakarsa. Farkon haɗuwa na da shi, yana zaune ne a kan cinyar kakarsa. Cutar ƙanjamau ta kashe iyayensa, kakarsa ce take kula da shi kafin shi ma ya rasu ta hannun cutar. Ya so zama a kan cinyarta domin wai kwanciya a kan gadonsa na yi masa zafi sosai. Da ta tashi domin ta dafa shayi, ta ajiye shi a kan cinyata ban taɓa ganin yaro maras nauyi kamarsa ba. Kafin in tafi, na tambaye sa idan akwai wani abin da yake so in sayo masa. Na ɗauka zai tambayi ni ma abubuwan wasa, ko kuma alewa, amma sai ya tambaye ni in kawo masa silifa, domin kafafunsa na masa sanyi.</seekvideo>
      <seekvideo id="2">Wanna Joyce ce - a cikin hoton nan - shekarun ta ashirin da ɗaya. Ba ta da miji, kuma tana da cutar ƙanjamau. Na ɗauki hoton ta kafin ta haifu, da kuma bayan ta haifi kyakkyawar 'yarta, Issa Sati da ya wuce ina tafiya a kan titin Lafayette da ke cikin Manhattan sai wata matan da ban sani ba ta bugo min waya cewa Joyce ta rasu bayan ta cika shekaru ashirin da uku Yanzu, uwar Joyce ce ke kula da 'yarta, kamar yaran Zimbabwe da yawa waɗanda cutar ta ɗauke iyayensu. Kaɗan kenan daga cikin labarai irin wannan. A cikin kowane hoto, akwai mutane da ke nan raye kuma suna da labarai da ya kamata a faɗa. Duk hotunan nan daga Zimbabwe ne.</seekvideo>
      <seekvideo id="3">Chris Anderson: Kristen, za ki iya ɗaukan minti ɗaya, ki faɗa mana yadda kika isa Afirka?</seekvideo>
      <seekvideo id="4">Kristen Ashburn: Mmm, kai.</seekvideo>
      <seekvideo id="5">CA: kawai ki —</seekvideo>
      <seekvideo id="6">KA: A lokacin ina aiki ne, ɗaukan hotuna akan abubuwan da ke yayi. Kuma kullum nakan karanta New York Times, yawan mutanen da ke da cutar na ba ni mamaki. Har ya kan ba da tsoro. Sai na bar aikina domin na gane cewa ina son yin aiki a kan cutar ƙanjamau. Na fara zuwa Botswana inda na yi wata ɗaya — wannan a cikin shekara 2000 ne — kafin nan na je Zimbabwe inda na yi wata ɗaya da rabi, sannan na ƙara komawa cikin wannan wata na Maris 2002 kuma na ƙara yin wata ɗaya da rabi.</seekvideo>
      <seekvideo id="7">CA: Wannan labarin na ki mai ban mamaki ne, mun gode.</seekvideo>
      <seekvideo id="8">KB; Ni ma na gode da ku ka ba ni daman zuwa wannan shirin —</seekvideo>
    </transcription>
    <wordnum>427</wordnum>
    <charnum>2147</charnum>
  </head>
  <content>Da na isa ƙasar Zimbabwe, na kasa gane yadda mutane talatin da biyar cikin ɗari na ƙasar ke da cutar ƙanjamau. Sai da na samu na shiga gidajen mutane tukunna na gane yawan mutanen da ke da cutar. Misali, wannan Herbert ne da kakarsa. Farkon haɗuwa na da shi, yana zaune ne a kan cinyar kakarsa. Cutar ƙanjamau ta kashe iyayensa, kakarsa ce take kula da shi kafin shi ma ya rasu ta hannun cutar. Ya so zama a kan cinyarta domin wai kwanciya a kan gadonsa na yi masa zafi sosai. Da ta tashi domin ta dafa shayi, ta ajiye shi a kan cinyata ban taɓa ganin yaro maras nauyi kamarsa ba. Kafin in tafi, na tambaye sa idan akwai wani abin da yake so in sayo masa. Na ɗauka zai tambayi ni ma abubuwan wasa, ko kuma alewa, amma sai ya tambaye ni in kawo masa silifa, domin kafafunsa na masa sanyi.
Wanna Joyce ce - a cikin hoton nan - shekarun ta ashirin da ɗaya. Ba ta da miji, kuma tana da cutar ƙanjamau. Na ɗauki hoton ta kafin ta haifu, da kuma bayan ta haifi kyakkyawar 'yarta, Issa Sati da ya wuce ina tafiya a kan titin Lafayette da ke cikin Manhattan sai wata matan da ban sani ba ta bugo min waya cewa Joyce ta rasu bayan ta cika shekaru ashirin da uku Yanzu, uwar Joyce ce ke kula da 'yarta, kamar yaran Zimbabwe da yawa waɗanda cutar ta ɗauke iyayensu. Kaɗan kenan daga cikin labarai irin wannan. A cikin kowane hoto, akwai mutane da ke nan raye kuma suna da labarai da ya kamata a faɗa. Duk hotunan nan daga Zimbabwe ne.
Chris Anderson: Kristen, za ki iya ɗaukan minti ɗaya, ki faɗa mana yadda kika isa Afirka?
Kristen Ashburn: Mmm, kai.
CA: kawai ki —
KA: A lokacin ina aiki ne, ɗaukan hotuna akan abubuwan da ke yayi. Kuma kullum nakan karanta New York Times, yawan mutanen da ke da cutar na ba ni mamaki. Har ya kan ba da tsoro. Sai na bar aikina domin na gane cewa ina son yin aiki a kan cutar ƙanjamau. Na fara zuwa Botswana inda na yi wata ɗaya — wannan a cikin shekara 2000 ne — kafin nan na je Zimbabwe inda na yi wata ɗaya da rabi, sannan na ƙara komawa cikin wannan wata na Maris 2002 kuma na ƙara yin wata ɗaya da rabi.
CA: Wannan labarin na ki mai ban mamaki ne, mun gode.
KB; Ni ma na gode da ku ka ba ni daman zuwa wannan shirin —</content>
</file>
</xml>
